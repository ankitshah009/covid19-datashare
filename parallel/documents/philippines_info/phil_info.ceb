<doc docid='phil_doc_1' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
BISAYA/CEBUANO
</doc>
<doc docid='phil_doc_2' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Unsa ang COVID-19?  Ang coronavirus kay usa ka dakong pamilya sa mga virus nga mahimong hinungdan sa mga sakit sa mananap og sa tao. Sa tao, daghang corona virus ang mahimong hinungdan sa respiratory infections sama sa ubo o sip-on hangtod sa mas grabe nga sakit sama sa MERS-CoV, SARS, og and coronavirus disease o COVID-19.  Ang COVID-19 ang pinakabag-ong nadiskubrehang coronavirus nga nagsugod and outbreak sa Wuhun, China niadtong Disyembre 2019.
</doc>
<doc docid='phil_doc_3' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Unsa ang mga sintomas niini?  Kasagarang sintomas: Hilanat  Ubo nga walay kaubang plema  Dali kapoyan   Usahay makasinati pud og: Sakit sa kalawasan  Barado nga ilong og sip-on  Sakit nga tutunlan   Sa ubang higayon makasinati og: Pagkalibanga o pagtatae  Pagkalipong   Dugang pahinumdum gikan sa World Health Organization: Isa sa kada unom nga maigo sa COVID-19 kay makasinati og lisod nga pag-ginhawa og hilabihan nga pagdaot.
</doc>
<doc docid='phil_doc_4' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Kinsa ang pwedeng matakdan niini? Ang tanan pwedeng matakdan sa COVID-19, apan base sa datos, anaa sa pinakadakong peligro ang mga mosunod: Mga tigulang edad 60 pataas  Mga adunay sakit o medikal nga kondisyon sama sa high blood pressure, sakit sa kasing-kasing, diabetes, Chronic Obstructive Pulmonary Disease (COPD), cancer, ug ang mga adunay problema sa immune system (immunocompromised)  Buntis
</doc>
<doc docid='phil_doc_5' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Sa unsang pamaagi ka matakdan?  Gikan sa Laing Tawo Kon makasulod ang virus sa lawas pinaagi sa baba, ilong, o mata  Kon maubhan o ma-atsihan ka sa tawo nga adunay COVID-19 o nagdala sa maong virus (asymptomatic), o mapiskan sa laway gikan kanila ug makasulod ang virus sa lawas.   Paghikap sa mga Butang Kon makagunit o makahikap sa mga butang nga adunay virus. Ang virus mopilit sa atong panit ug bisti, mao nga giawhag ang tanan nga kon mahimo likayan ang paghikap sa nawong kon hugaw ang mga kamot.
</doc>
<doc docid='phil_doc_6' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Sa unsang pamaagi ka makatakod?  Kon makagawas ang virus gikan sa lawas sa adunay sakit pinaagi sa pag-ubo o pag-atsi, ug molagpot padulong sa ubang tawo.  Kon motulo ang laway o sip-on nga adunay virus sa bisan unsa mang butang ug mahikapan kini sa ubang tawo ug makasulod ang virus sa ilang lawas.  Bisan walay sintomas ang usa ka tawo, basta aduna nay virus sa COVID-19 sa iyang lawas, mahimo siyang makapanakod sa virus.  Makatakud usab ang virus gikan sa hugaw sa tawo. Mao siguroa ang paghugas sa kamot human paggamit sa kasilyas.
</doc>
<doc docid='phil_doc_7' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Unsa ang mahimong buhaton aron malikayan ang pagkatakud ug pagpanakud sa COVID-19?  Kanunaya ang paghugas sa kamot gamit ang sabon. Kuskusa ug maayo ang mga kamot hangtod sa bukton sulod sa dili moubos sa 20 ka segundo, o sa gidugayon sa pagkanta sa Leron Leron Sinta.  Kon walay sabon ug tubig, mahimong mogamit ug alcohol nga adunay concentration nga dili moubos sa 70%.  Sap-ongi ang baba ug ilog gamit ng tissue o panyo kon mo-ubo o mo-atsi. Kon mogamit sa tissue, ilabay kini dayon sa basurahan.  Pagsul-ob ug facemask kon adunay sintomas sa COVID-19. Kon walay sintomas, dili kinahanglan ang paggamit sa facemask aron dili magkulang ang suplay alang sa mga mas nanginahanglan niini, sama sa mga health workers o ang mga adunay sakit.  Pagsunod sa physical distancing o ang 1 ka metro nga pisikal nga pagdistansya gikan sa ubang tawo. Kon dili posible ang pisikal nga pagdistansya, pagsul-ob sa personal protective equipment sama sa mask, gwantes, ug bisti nga makapanalipod kanato gikan sa virus .   Pagpalambo sa panglawas nga resistensya pinaagi sa pagkaon sa husto ug maka-himsog nga pagkaon, pag-inom ug tubig, ug pagtulog sa ensakto nga oras. Ang kolektibo nga pagbuhat niini sa usa ka komunidad gitawag nga social immunity boosting.  Paglimpyo sa kasilyas, sa ilisanan sa lampin, mga dulaan, ug uban pang mga butang human kini gamiton. Mahimo ang pagbuhat sa kaugalingong panlimpyo o disinfectant pinaagi sa pagsagol sa usa ka kutsara nga klorin bleach ug usa ka litro nga tubig. Siguroa nga nabasa pag-ayo ang mga gitrapohan nga mga butang sa dili pa kini paughon.  Mas maayo kon magtinabangay ang tibuok komunidad sa paglimpyo sa ilang palibot. Mahimong isulod ang gibuhat nga disinfectant sa usa ka sudlanan nga adunay pang-spray ug magtinabangay sa paglimpyo ang mga miyembro sa komunidad.
</doc>
<doc docid='phil_doc_8' lang='ceb' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Unsa ang mga sayop nga kahibalo o kasagarang mito (common myths) nga gakalat subay sa COVID-19?  Sayop nga kahibalo o mito: Epektibo nga pangontra ang saging o ahos sa COVID-19. Pagpasabut: Wala pay pagtuon nga nagpakita nga makaayo sa COVID-19 and saging og/o and ahos. Bisan nga makapahimsog kinia, dili kini igo nga proteksyon kontra sa COVID-19. Kailangang ubanan sa pagbantay sa kahimsog sa lawas para mapataas ang resistansya og malabanan ang sakit.  Sayop nga kahibalo o mito: Mapatay sa mainit-init nga tubig ang virus kung makasinati og sore throat og uban pang unang mga sintomas og dili na kini mupaingon sa pagdaot. Pagpasabut: Kaya nga mabuhi sa virus sa basa nga palibot sama sa tuntunlan sa tao, og dili igo ang mainit-init nga tubig para mapatay kini. Sa pagkakarun, wala pay tambal o bakuna nga nabuhat para maayo ang ang naigo sa COVID-19.  Sayo nga kahibalo o mito:  Ang virus sa COVID-19 kay dili mabuhi sa init nga klima. Pagpasabut:  Matud sa pagtuon sa mga siyentista, mabuhi pa gihapon ang virus sa COVID-19bisag sa init nga lugar sama sa Pilipinas.  Sayop nga kahibalo o mito:  Dili man makatakod kung walay sintomas. Paliwanag:  Ang sintomas sa COVID-19 kay kasagarang mugawas lamang sa sulod sa 1 paingon sa 14 ka adlaw human matakdan. Sa kanang panahona mahimo ng ginakalat ang ang virus sa taong nagdala niini.  Sayop nga kahibalo o mito:  Mamatay ang virus sa ltutunlan kung muinom og ilimnong makahubog. Pagpasabut:  Kailangan nga dili mubaba sa 70% concentration sa alcohol para mapatay ang virus. Ang ingon ani kataas nga concentration kay maayo para mahinlo og husto kontra sa virus. Pero kini makalason og makamatay. Ang mga ilimnong makahubog kay labihan ka ubos ang concentration kaysa niini.   Sayop nga kahibalo o mito:   Epektibo ang antibiotic kontra sa COVID-19. Pagpasabut:  Ang antibiotics kay para lamang sa mga sakit nga ang hinungdan mga bacteria. Walay bisa ang mga antibiotics sa sakit nga gikan sa mga viruses, sama sa COVID-19.
</doc>
