<doc docid='phil_doc_1' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
WARAY (Leytehanon)
</doc>
<doc docid='phil_doc_2' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano it COVID-19?  An Coronavirus in usa ka pamilya hin mga virus nga nagdudurot hin sakit ha mga hayop di ngani han tawo. Ha tawo damu nga Corona virus an makatapon sugad han ubo o sipon hasta nga magtikagrabe it im sakit sugad han MERS-Cov, SARS ug an COVID-19.   An COVID-19 naman an pinakabag-o nga nadiskubre na coronavirus nga nagtikang an pagsarang han sakit ha Wuhan, China dida han Disyembre 2019.
</doc>
<doc docid='phil_doc_3' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano an mga sintomas hini?  Kasagaran na sintomas: Hiranat  Ubo nga waray upod na plema  Madali kapuyon   Usahay aabatun mo an ini na mga sintomas: Magbutlaw na kalawasan  Barado nga irong ngan sipon  Masakit nga but-ol   Panalagsa ini nga mga sintomas an imo aabatun: Diarrhea o paguro-uro  Pagkalinop   Dugang nga impormasyon tikang ha World Health Organization:  Usa ha unom nga may COVID-19 in may sintomas hin makuri nga pag ginhawa ngan grabi an balitaan ha lawas.
</doc>
<doc docid='phil_doc_4' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Hira-hino an pwede matakdan an ini nga sakit? Tanan pwede matakdan han COVID-19, ngan tkang han natirok na mga datos, pinaka delikado: Mga na edad 60 igbaw  Mga may sakit sugad han High Blood, sakit ha kasing-kasing, diabetes, COPD, kanser, may problema immune system (immunocompromised)  Mga burod
</doc>
<doc docid='phil_doc_5' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano an mga higayon nga pwede ka matakdan hini nga sakit?  Person to Person  Kun makasulod an virus ha lawas tikang ha baba, irong, ngan mata.   Kun maubuhan ka hin tawo nga may COVID-19 (asymptomatic), matalsikan ka hin laway tikang ha ira ngan makasulod an virus ngadto ha sulod im lawas.   Via Surfaces Kun makakapot ka hin mga butang nga may virus. Nadukot an virus ha atun panit ngan bado, amu gin aaghat an kadam-an nga diri kaptan an nawong labi na kun mahugaw an atun mga kamot.
</doc>
<doc docid='phil_doc_6' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Gin-uunanhon para ka makatap-on ha iba ini nga sakit?  Kun nakagawas an virus tikang ha lawas han may sakit tikang ha pag-ubo o paghatsing, ngan tumalsik ini ha iba nga tawo  Kun tumuro it laway o muhog nga may virus ha kun ano na butang, tas kun makaptan ini hin iba nga tawo ngan sumakob it virus ha ira lawas.  Bisan waray sintomas an usa nga tawo, basta may virus han COVID-19 an iya lawas, kay makakalat la ghap hya han virus.  Nakakalat ghap an virus tikang ha hugaw han tawo. Sanglit importante an maghunaw pagkatapos gumamit han banyo.
</doc>
<doc docid='phil_doc_7' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano an dapat buhaton para diri matapnan ngan diri makatapon ha iba kun may COVID-19?  Pirme paghugas han kamot gamit hin tubig ngan sabon. Kuskusa hin maupay an kamot kutob ha braso ha sulod hin 20 segundo, o pwede ka ghap kumanta han awit na Leron Leron Sinta.  Kun waray sabon ngan tubig, pwede gumamit hin alcohol nga diri maubos ha 70% concentration.   Pagtahub ha irong o baba hin tissue o panyo kun naubo or nahatsing. Kun gumamit ka han tissue ig hapil dayun ha basurahan.  Pagsul-ot hin facemask kun may sintomas han COVID-19. Pwede nala ghap waray facemask or alternate nga panapton para dri maubusan hin supply labi na han mga health workers.  Sunda an physical distancing o an pisikal nga pagdistansya ha iba nga tawo hin usa ka metro. Kun diri mkadistansya hin usa ka metro, pagsul-ot kita han personal protective equipment.  Pakusga an resistensya han lawas pinaagi han pagkaun hin sakto ngan masustansya nga pagkaun, pag-inom hin tubig, ngan pagkaturog hin sakto na oras. An ini nga kolektibo nga buruhaton ha komunidad an tinatawag nga social immunity boosting.  Ig-disinfect an banyo, balyui hin lampin an mga (diaper changing station), mulayan, ngan iba pa nga mga kagamitan pagkatapos gamitun. Pwede ghap maghimo hin kalugaringon disinfectant ha balay gamit an ginsagol nga bleach ngan tubig. Halua hin maupay an usa ka kutsara na bleach ngan usa ka litro nga tubig. Gamita ini pagpunas han mga kagamitan. Importante nga naunasan gud an gamit bago ini igbulad.   Mas maupay kun mayda kita pintakasi pag disinfect han usa ka lugar. Pwede igbutang an ginhalo nga disinfectant hin knapsack sprayer ngan magsalyu-salyo an mga tawo pag disinfect han lugar.
</doc>
<doc docid='phil_doc_8' lang='war' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Anu-ano an mga sayop na impormasyon o hulga mahitungod han COVID-19?  Diri tuod: An pagkaon hin saging ngan lasona in nkakatambal kun mayda ka COVID-19.  Tinuod: Waray pa siyentipiko na eksplenasyon nga magpaapmatuod nga an pagkaon han saging ngan lasona hin mkakatambal ha COVID-19. Kinahanglan makusog an imo resistensya para diri ka magka COVID-19.   Diri tuod: Makakatambal an pag-inom hin mapaso-paso na tubig kun masakit it but-ol ngan kun mayda pa iba na sintomas na inaabat mahitungod ka COVID-19.  Tinuod: Kaya mabuhi han virus ha imo but-ol ngan bisan mapaso-paso na tubig in dri mkapatay hini. Ha pagkayana igin iistudyuhan pa an posible nga magin tambal o bakuna kontra COVID-19.   Diri tuod: An virus han COVID-19 in namamatay kun mapaso an klima.  Tinuod: Naistudyuhan han mga siyentipiko nga nabubuhi la ghap an virus han COVID-19 ha mapaso na lugar sugad man ha atun nga ha Pilipinas.   Diri tuod: Diri ka mkatap-on han COVID-19 kun waray ka inaabat na sintomas.  Tinuod: An mga sintomas han COVID-19 in nagawas la tkang ngada usa hasta ikaduha nga semana pagkatapos matapnan hini nga sakit. Ha ito nga mga adlaw igin kakalat na an virus han ini nga mga tawo nga may COVID-19 pero waray sintomas.  Diri tuod: Namamatay an virus kun nainum hin makahurubog nga irimnun.  Tinuod: Kelangan an prosyento han alkohol in diri maubos ha 70% concentration para mapatay an virus. Pero ini in nkakahilo kun iimnun. An mga mkahurubog nga irimnun in hamubo han concentration.    Diri tuod: Pwede tumumar hin antibiotic para iwas COVID-19.  Tinuod: An mga antibiotic in para la ha mga sakit kontra bacteria. An antibiotics in diri mkapuypoy han mga sakit durot hin mga viruses, sugad man han COVID-19.
</doc>
