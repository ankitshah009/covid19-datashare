<doc docid='phil_doc_1' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
ITAWES
</doc>
<doc docid='phil_doc_2' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Hanna yo COVID-19?  Yo corona virus e isa nga dakal nga pamilya yo virus nga mangiddan kan takit yo totolay pati kanyo ayam ira. Kan tolay, pakaru klase yo corona virus nga mangiddan kan takit gitta yo simple nga siffun, ekag pati katantalaw nga takit nga gitta yo MERS-CoV, SARS, entere COVID-19.   Yo COVID-19 e isa nga bahu diskubre nga klase yo corona virus nga negafu kan takit nga gavvat nakalat kan Wuhan, China kattu Disyembre 2019.
</doc>
<doc docid='phil_doc_3' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Hanna ira yo maramdaman mu nu nyan kunyaw mu nga takit?  Masitam nga senyales na: Kalikug  Ekag nga awan na nga plema  Alistu mabbanag   Nu karwan pwede makaranas kan: matakit yo ngamin yo parte baggi na   Mappannang yo iyung o massifun  Matakit yo karalong na   Kan dudduma ira, nyan makaranas kan: Diarrhea o makawkawet  Mawwang   Nyan nga tabarang yo World Health Organization: Isa kanyo annam nga tolay nga matakit kang COVID-19 e maziyatan mennangat addet kan mas lalu lumala yo takit na.
</doc>
<doc docid='phil_doc_4' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Sinni nga tolay yo makakalat kang takit na yaw?   Ngamin tolay yo pwede matakkit kan COVID-19, kaso mas delikadu yo: Manakam dahun 60 pataas  Nyan dati takit na gitta na yo high blood pressure, takit futu, diabetes, COPD, cancer, entere tu nakafi yo resistensya o immune system na  Nabussit
</doc>
<doc docid='phil_doc_5' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Kunnasi makakalat kan kunyaw nga takit?  Tolay kang tolay Nu nyan nekag o nergo kannikaw nga yan takit na nga COVID-19 maski tu tolay nga awan senyales pero nyan COVID-19 na (asymptomatic) tapus naparsak kannikaw yo dakal o maski nga bettut nga lulu ay kannay ka makakalat kang COVID-19  Mallat mu yo takit na yaw, nu mattalung yo virus nagafu kan lulu tapus nefunat mu kanyo matam o nasipsip mu kanyo iyung o simut.   Kontaminadu nga rumenta (cross contamination) Pwede ka mahawa nu nyan natammit mu o nasagim nga kontaminadu nga rumenta. Yaw nga virus nga nagafu kan lulu, sifun, o atay e kontaminaduan na yo komforme nga rumenta maski kanyo gaddang pakkapitan na. Yan ta dapat marim tammitan yo mukat mu entere dapat lagi nga mabbagaw kang ima.
</doc>
<doc docid='phil_doc_6' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Kunnasi mepasa yo takit?  Mepasa yo takit na yaw nu nekag or nergo ne nyan virus na tapus naparsak yo lulu na kang kanakwan nga tolay   Nu nyan naturut o napparsak nga lulu o sifun of plema nga nyan virus na tapus nettammit kang rumenta o netammit kang totolay. Sangaw natammit mu ne kontaminadu nga rumenta tapus netamit mu kan matam o nesubum yo immam kannay mu malat ne takit  Maski awan sintomas o mari matakit (asymptomatic) yo tolay nga nyan virus na, agga nyan pelaman virus kanyo lulu da nga pwede meppasa.  Pwede mekallat yaw nga virus nu nakawwet ka tapus marim nabaggaw o nu natammit o nasagim ne inidoro nga nyan virus na.
</doc>
<doc docid='phil_doc_7' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Hanna pwedem nga kuwam mu sonu marim makakalat entere mari lalu makalat yo COVID-19?  Kadabes mabaggaw kan ima. Dapat masabbun ka pay tapus kuskusam mu yo ngammin nga parte yo imam nu pwede addet kanyo sikum. Yo sakto nga orat yo abbagaw e mari nekutut entere medyu nabayag manga adet kan 20 segundo o alle kasing bayag orat akansyon kang Leron Leron Sinta.  Nu awan danum, pwede mangisa kang 70% alcohol o hand sanitizer.( Nu awan talaga pati alcohol tapus nyan ka lawan, marim la itammit kang matam or isubo yo imam toronam mu yo allubet mu tapus mabbagaw ka.)  Tallaban mu yo simut entere iyung mu kang tissue o panyut nu mekag ka. Ilappat mu ne tissue nga ne issam mu ne panyut banballam mu pay.  Mangisika kang facemask nu nyan senyales yo COVID-19 o nu nyan alagan nga nyan takit na senyales yo COVID-19. Nu awan ma senyales e marim mawag yin. Marim gatangan nin ta masmawag tu healthworkers, frontliners entere nyan takit na nay.  Kuwam mu yo social distancing o umarayyu ka kan karwan nga tolay kang isa metro, nun marim mebita jebit nu frontliner ka e mangisa ka kan PPE(personal protective equipment).  Sundam mu yo enhanced community quarantine sonu marim mahawa o nu marim makahawa kang COVID-19.  Mappasikan ka kan resistensya yo baggim. Mangan ka kang masustanya nga makan, kadabes menum danum, entere makaturug kang sakto marim madisbelo.  I-disinfect o pkarennuwan nu yo banyu pati ngamin rumenta nga kadabes isan. Pwedem mangwa kang homemade nga disinfecting solution. Mahalu ka kang 1 nga kutsara nga zonrox o hanna nga bleach pati 1 nga litro nga danum. Yaw yo isam mu kan appakarenum so nu matay ne virus kanyo rumentam. Basta pamahan mu ne binasan mu kanne disinfecting solution.  Mas nakasta nu moroffun yo kakaruba pati ikaw kanyo appakarenu o addisinfect kanyo levut.
</doc>
<doc docid='phil_doc_8' lang='itv' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Hana ira tu mari kurug nga mito(common myths) o tu angurug kanyo COVID-19 nga mari ma firmi?  Mari kurug nga mito(common myths):  Nasikan nga uru yo bahat, mani, ilug, o akut kang COVID-19.  Kaam ta mari kurug:  Awan peba pag-aaral nga nappakurug nga uru yaw ira kang COVID-19. Yo bahat, akut, mani entere yo ilug e kurug nga masustansya kaso kurang yaw para labanan yo COVID-19. Mawag nga alagaan pelaman yo baggim sonu marim matakit.     Mari kurug nga mito(common myths):  Mapatay yo maligamgam nga datum yo virus nu nyan sore throat or nu matakit yo karalong mu. Saka mawawan yo karwan sintomas o senyales yo COVID-19.  Kaam ta mari kurug:  Kaya nga matolay yo virus kanyo nabasa nga levut gitta yo unag karalong yo tolay entere nakafi yo solo maligamgam nga danum, mari na mapatay yo virus. Mas nakasta gumatang kang antiseptic gargle solution pero mari uru yaw kan COVID-19 pang iwas laman iba takit (against secondary infection).    Mari kurug nga angurug:  Yaw nga virus ay mari matolay kang napatu nga lugar.  Kaam ta mari kurug:  Base kanyo pinakabahu nga pag-aaral, nammuwannan yo siyetista, nga matolay yo virus kang napatu nga lugar gitta yo Pilipinas.   Mari kurug nga angurug:  Mari nga makahawa nu awan nga sintomas na o nu awan nga maramdaman na nga senyales (asymptomatic) yo COVID-19.   Kaam ta mari kurug:  Yo sintomas o senyales yo Covid-19 e masita o malawan kang isa o duwa nga liggu matapus nga nallat ne virus. Kanne orat na nga nalat na ne virus, pwede na nga makalat kang virus kang kanakkwan nga tolay.  Mari kurug nga angurug:  Matay yo virus kanyo unag karalong nu menum kang gin o hanna nga binarayan.  Kaam ta mari kurug:  Mari magittan yo concentration yo alcohol nga meisa kan pang disinfect kanyo binarayan nga menum ira. Dama makahi nga alcoholic drinks yo gin o hanna man nga binarayan. Mawag nga 70% yo alcohol sonu mapatay yo virus. Yaw nga 70% e nakasta panglinis kang rumenta entere ima kaso mari pwede nga inuman yaw ta kappatay yaw nga concetration yo alcohol.    Mari kurug nga angurug:  Uru yo antibiotic laban kang COVID-19.  Kaam ta mari kurug:  Yo antibiotics e mari nga uru kang virus ira. Yaw e me issa kang bacterial infection. Marim makagatang kang antiobics nu awan yo resetam.
</doc>
