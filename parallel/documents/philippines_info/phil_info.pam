<doc docid='phil_doc_1' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Kapampangan
</doc>
<doc docid='phil_doc_2' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Nanu ya ing COVID-19? Metung yang maragul a pamilyang virus ing coronavirus a malyaring makapagdalang sakit kareng animal at tau. Kareng tau, dakal nang coronavirus reng maki-agyung magdalang respiratory infection o sakit king baga, anti mo ing kuku at sipun, angga kareng mas malalang sakit anti mo reng MERS-CoV, SARS, at ing coronavirus disease o yapin ya ing COVID-19.  Ing COVID-19 ing pekabayung coronavirus. Megumpisa ya ing outbreak na nini king Wuhan, China anyang Disyembre 2019.
</doc>
<doc docid='phil_doc_3' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Nanu la ring sintomas na ning COVID-19? Madalas a sintomas: Lagnat   Pamanguku a alang kayabeng plema  Mabilis papagal  Istung misan, malyaring makaranas: Masakit a katawan   Baradung arung at sipun   Masakit a akmulan  Makaranas lang makanini ding aliwa: Pamanakla, pamagbulus o diarrhea   Pangalilyu   Dagdag impormasyun ibat king World Health Organization: Metung king anam a mituturan COVID-19 ing magkasakit mangisnawa o atin malalang sakit.
</doc>
<doc docid='phil_doc_4' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ninu-ninu ing malyaring manawa king COVID-19? Ing sabla malyaring mayawa king COVID-19, oneng ada ring datus, pekadelikadu lang miyawa reng taung: Matua, edad 60 patas  Detang atin panandaman o sakit kalupa ning matas a prisyun, sakit king pusu, dyabetis, COPD, kanser, o maki problema king immune system o immunocompromised  Mabuktut
</doc>
<doc docid='phil_doc_5' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Makananu ka mayawa? Karing tawu Istung milub ya ing virus king katawan king kapamilatan ning asbuk, arung, o mata  Istung ating menguku o mig-atsing king arapan mu a maki COVID-19 o maki virus na niti (asymptomatic), mitalamsikan kang wawa ibat karela at mekalub ya iti keng kekang katawan.  Karing surfaces o babo da ring bage-bage Nung mekatalan kang bage a maki virus, malalakwan ya ing virus kareng gamat, balat, at imalan. Pangilagang tatalnan ing lupa nung marinat la reng gamat.
</doc>
<doc docid='phil_doc_6' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Makananu ka makapnawa kareng aliwa?  Istung linwal ya king katawan ning tau ing virus uli na ning pamag-atsing o pamanguku at mitalsik ya ini king aliwang tau.  Nung tinulu ya ing wawa o sipun a ating virus kareng bage-bage at telanan de reng aliwang tau reng bage a reni, malyari yang lungub ing virus king karelang katawan.  Agyang ala yang sintomas ing metung a tawu, nung atin yang virus a makapagdalang COVID-19 king katawan, malyari yang makapangalat virus.  Malyari ya mu namang kumalat ing virus king dinat ning tau. Inya siguradwang wasan la reng gamat kayaring ginamit banyu.
</doc>
<doc docid='phil_doc_7' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Nanu ing maliaring gawan ban aaguantan ing pamanawa at pamagkalat ning COVID-19? Ugalyan ing maralas a pamanwas gamat gamit ing sabun. Pakakuskus masalese reng gamat a e bababa king beynti (20) segundu, o kasingkaba ning “Leron Leron Sinta”  Nung alang sabun o danum, malyaring gumamit alcohol a e bababa king 70% ing concentration.  Takpan yang tisyu o panyu ing arung patse manguku o/at manatsing. Nung tisyu ing gagamitan, agad iugse.  Manyulud facemask patse atin kayung sintomas ning COVID – 19. Nung ala naman, malyaring ali na mag-facemask ban kanitang e magkulang ing supply karing mangailangan kareni, kalupa da reng healthworkers o retang masakit.  Tukyan ing physical distancing o ing pisikal a pamaglawut. Metung metru ing lawut ning balang tau. Nung ali ne man atukyan ing physical distancing, manyulud personal protective equipment (PPE).  Pasikanan ing resistensya ning katawan king kapamilatan ning pamamangan istu at masustansyang kanan, pamaninum danum, at pamanudtud a maki kumpletung oras. Social immunity boosting ing awus king sabe-sabeng pagpapasikan ning resistensya ding tawu king komunidad.   I-disinfect la reng banyu, diaper changing station (lugal nung nukarin mamalit diaper), pyalungan, at aliwang bage kayaring gamitan. Malyaring gawang sariling disinfectant king bale gamit ing bleach ampong danum. Masaleseng igogo ing metung kutsarang bleach ampong metung litrung danum. Gamitan iting pamulis kareng kagamitan. Siguradwang mebasang masalese reng gamit a pinulis bayu la reti palangian.  Mas masanting nung misanmetung ya ing komunidad king pamag-disinfect king paligid. Malyaring ikabit king lulanan a ating pang-spray ing disinfectant at abe-abe lang mag-disinfect ding miyembru ning komunidad.
</doc>
<doc docid='phil_doc_8' lang='pam' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Nanu-nanu la ring ali ustung paniniwala o common myths a kakalat patungkul king COVID-19?  Ali ustung paniniwala o myth:  Epektibu yang panlaban ing sagin o bawang king COVID-19. Eksplanasyun:  Ala pang pamagaral o study a sasabing makapagpakayap yang COVID-19 ing sagin at/o bawang. Masustansya la reni oneng ali la reti ustung proteksyun king COVID-19. Kailangan sesen yang masalese ing katawan ban tumas ing resistensya at alabanan ing sakit.  Ali ustung paniniwala o myth:  Apate na ning maligamgam a danum ing virus istung atin kang sore throat o aliwa pang sintomas. Eya misusundu ing sakit istung gewa mu ini. Eksplanasyun:  Agyu nang kumabie ning virus king mabasang paligid kalupa ning akmulan ning tau. Ali ne agyung paten ning maligamgam a danum ing virus ayni. King kasalukuyan, ala la pang panulu o bakunang agagawa reng ekspertu ban kanitang apakayap la ring tawung maki COVID-19.  Ali ustung paniniwala o myth:  Ali ya kumabie king mapaling lugal o klima ing COVID-19 virus. Eksplanasyun:  Ada reng siyentista, agyu nang kumabie ning virus ning COVID-19 karing mapaling lugal kalupa ning Pilipinas.         Ali ustung paniniwala o myth:  Ali na ka man makapanawa nung ala kang sintomas. Eksplanasyun:  Karalasang lulual la mu reng sintomas ning COVID-19 kaibat ning metung (1) anggang labing-apat (14) a aldo kayaring manawa. King panawun a ita, malyaring apakalat na ne ning tawung magdalang virus iti agyang ala ya pang panandaman.  Ali ustung paniniwala o myth:  Mate ya ing virus istung minum kang alak. Eksplanasyun:  Ali ya makamateng virus ing alak uling mababa ya ing concentration na ning alak. Dapat 70% o mas matas pa ing concentration ning alcohol para makapate yang virus.       Ali ustung paniniwala o myth:  Epektibu yang panlaban king COVID-19 ing antibiotic. Eksplanasyun:    Gagamitan ya mu ing antibiotic karing sakit a ibat king bacteria. Ali ya panulu king COVID-19 ing antibiotic uling virus ing panibatan na ning sakit ayni, ali bacteria
</doc>
