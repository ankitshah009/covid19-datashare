<doc docid='phil_doc_1' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
ORIGINAL TEXT (TAGALOG)
</doc>
<doc docid='phil_doc_2' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano ang COVID-19?  Ang coronavirus ay isang malaking pamilya ng mga virus na maaaring makapagdulot ng sakit sa mga hayop at tao. Sa tao, maraming corona virus ang kayang magdulot ng respiratory infections gaya ng ubo o sipon hanggang sa mas lalalang sakit tulad ng MERS-CoV, SARS, at ang coronavirus disease o COVID-19.  Ang COVID-19 naman ay ang pinakabagong natuklasang coronavirus na nagsimula ang outbrea sa Wuhan, China noong Disyembre 2019.
</doc>
<doc docid='phil_doc_3' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano ang mga sintomas nito?  Karaniwang sintomas: Hiranat  Ubo na waray upod na plema  Madali kapuyon   Minsan ay maaaring makaranas ng: Sakit ng pangangatawan   Sipon ngan barado it irong  Masakit na lalamunan   Sa ilang pagkakataon ay makararanas ng: Diarrhea o pagtatae  Pagkahilo   Dagdag paalala mula sa World Health Organization:  Isa sa bawat anim na tinatamaan ng COVID-19 ay nakararanas ng kahirapan sa paghinga at lubhang pagkakasakit.
</doc>
<doc docid='phil_doc_4' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Sinu-sino ang maaaring mahawa nito? pressure, sakit sa puso, diabetes, COPD, cancer, may problema immune system (immunocompromised)  Buntis
</doc>
<doc docid='phil_doc_5' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Paano ka mahahawa?  Person to Person Kapag nakapasok ang virus sa katawan mula sa bibig, ilong, o mata.   Kapag naubuhan o nabahingan ka ng taong may COVID-19 o may dalang virus nito (asymptomatic), matalsikan ng laway mula sa kanila at makapasok ang virus patungo sa loob ng katawan.   Via Surface Kung makahawak o makadampi ng bagay na mayroong virus. Kumakapit ang virus sa ating balat at damit, kung kaya’t pinapayuhan ang lahat na hangga’t maaari ay iwasang hawakan ang mukha kung marumi ang mga kamay.
</doc>
<doc docid='phil_doc_6' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Paano ka makakahawa sa iba?  Kapag nakalabas ang virus mula sa katawan ng may sakit sa pamamagitan ng pag-ubo o pagbahing, at maitalsik ito patungo sa ibang tao.  Kung tumulo ang laway o uhog na may virus sa ano mang bagay, mahawakan ito ng ibang tao at makapasok ang virus sa kanilang katawan.  Kahit walang sintomas ang isang tao, basta’t may virus ng COVID-19 sa katawan, ay maaaring makapagkalat rin ng virus.  Kumakalat rin ang virus mula sa dumi ng tao. Kaya siguraduhing maghugas ng kamay pagkatapos gumamit ng banyo.
</doc>
<doc docid='phil_doc_7' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Ano ang maaaring gawin upang maiwasan ang pagkahawa at pagkalat ng COVID-19?  Ugaliin ang madalas na paghugas ng kamay gamit ang sabon. Kuskusin nang maigi ang mga kamay hanggang sa braso ng hindi bababa sa 20 segundo, o kasinghaba ng pagkanta ng awit na Leron Leron Sinta.  Kung walang sabon at tubig, maaaring gumamit ng alcohol na hindi bababa sa 70% concentration.   Takpan ang bibig at ilong ng tissue o panyo kapag umubo o bumahing. Kung gumamit ng tissue ay itapon ito agad sa basurahan.  Magsuot ng facemask kapag may sintomas ng COVID-19. Kung wala naman ay maaaring hindi na mag-facemask upang hindi magkulang ng suplay para sa mga mas nangangailangan nito, tulad ng mga healthworkers at maysakit.  Sundin ang physical distancing o ang pisikal na paglayo sa ibang tao ng 1 metro. Sa mga pagkakataong hindi magagawa ang 1-metrong pagitan, magsuot ng personal protective equipment.  Palakasin ang resistensya ng katawan sa pamamagitan ng pagkain ng sapat at masustansiyang pagkain, pag-inom ng tubig, at pagtulog nang sapat sa oras. Ang kolektibong paggawa nito sa isang komunidad ay tinatawag social immunity boosting.  I-disinfect ang palikuran, palitan ng lampin (diaper changing station), , laruan, at iba pang kagamitan pagkatapos gamitin. Pwedeng gumawa ng sariling disinfectant sa bahay gamit ang pinaghalong bleach at tubig. Paghaluin nang maigi ang isang kutsarang bleach at isang litrong tubig. Gamitin ito sa pagpunas ng mga kagamitan. Tiyaking nabasa ng maigi ang mga pinunasang gamit bago ito patuyuin.   Mas maigi kung sama-samang pagtulungan ng komunidad ang pagdisinfect sa kanilang kapaligiran. Maaaring ilagay ang ginawang disinfectant sa lalagyang may pang-spray at sama-samang mag-disinfect ang mga miyembro ng komunidad.
</doc>
<doc docid='phil_doc_8' lang='tgl' type='parallel' source_url='https://docs.google.com/document/d/1JiBETtDgl1Y2defcjAALBB9-bCSKOMSFUC_0P_G9mAM/edit#'>
Anu-ano ang mga maling kaalaman o karaniwang mito (common myths) na kumakalat ukol sa COVID-19?  Maling kaalaman o mito:  Mabisang panlaban ang saging o bawang sa COVID-19. Paliwanag:  Wala pang pag-aaral na nagpapakitang makapagpapagaling ng COVID-19 ang saging at/o bawang. Bagaman masustansya ang mga ito, hind ito sapat na proteksyon laban sa COVID-19. Kailangan ng kaakibat na pag-aalaga sa kalusugan upang mapataas ang resistensya at malabanan ang sakit.  Maling kaalaman o mito:  Mapapatay ng maligamgam na tubig ang virus kapag nakakaranas ng sore throat at ilan pang pang-unang sintomas at hindi na mauuwi sa pagkakasakit. Paliwanag:  Kayang mabuhay ng virus sa basang kapaligiran tulad ng lalamunan ng tao, at hindi sapat ang maligamgam na tubig upang masira ang mga ito. Sa kasalukuyan ay wala pang gamot o bakunang nagagawa upang mapagaling ang mga tinamaan ng COVID-19.  Maling kaalaman o mito:  Ang virus ng COVID-19 ay hindi mabubuhay sa mainit na klima. Paliwanag:  Ayon sa pag-aaral ng mga siyentista, nabubuhay pa rin ang virus ng COVID-19 kahit sa maiinit na lugar kagaya ng Pilipinas.  Maling kaalaman o mito:  Hindi naman nakakahawa kung walang sintomas. Paliwanag:  Ang sintomas ng COVID-19 ay karaniwang lumalabas lamang sa loong 1 hanggang 14 araw pagkatapos mahawaan. Sa panahong iyon ay maaaring kinakalat na ang virus ng taong nagdadala nito.  Maling kaalaman o mito:  Mamamatay ang virus sa lalamunan kapag umiinom ng alak. Paliwanag:  Kailangan ay hindi bababa sa 70% concentration ng alcohol upang masira ang virus. Ang ganitong kataas na concentration ay mainam upang makalinis ng husto laban sa virus. Subalit ito’y nakalalason at nakamamatay. Ang mga alak ay higit na mababa ang concentration kaysa dito.   Maling kaalaman o mito:   Mabisa ang antibiotic laban sa COVID-19. Paliwanag:  Ang antibiotics ay para sa mga sakit na sanhi ng mga bacteria. Walang bisa ang mga antibiotics sa sakit na dulot ng mga viruses, tulad ng COVID-19.
</doc>
