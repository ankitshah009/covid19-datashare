<doc docid='dotw_1' lang='ckb' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
ڕێنمایی ڤایرۆسی کۆڕۆنا (Covid19)
کوردی سۆرانی/Kurdish Sorani
</p>
<p>
کۆڤید-19 نەخۆشیەکی نوێیە کە دەتوانێت کار بکاتە سەر سیەکان و ڕێڕەوی هەوا. بەهۆی ڤایرۆسێکەوە ڕوودەدات کە پێی دەوترێت ڤایرۆسی کۆڕۆنا.
</p>
<p>
پێویستە هەموو کەسێک لە ماڵەوە بمێنێتەوە بۆ یارمەتیدان لە وەستاندنی بڵاوبوونەوەی ڤایرۆسی کۆڕۆنا.
ئەمە کەسانی هەموو تەمەنێک دەگرێتەوە - تەنانەت ئەگەر هیچ نیشانەیەک یان دۆخێ تری تەندروستیشت نەبێت.
دەتوانیت ماڵەوە جێ بێڵیت تەنها بۆ:
• بۆ کڕێنی شتە بنەڕەتیەکان - تەنها کاتێک بە ڕاستی پێویستە
• بۆ ئەنجامدانی یەک شێوازی وەرزشکردن ڕۆژێکدا - وەک ڕاکردن، ڕۆیشتن یان پایسکل لێخوڕین، بە تەنھا یان لەگەڵ کەسێکی تر کە لەگەڵیدا دەژیت
• بۆ هەر پێویستیەکی پزیشكی بۆ نموونە، سەردانیکردنی دەرمانخانە یان گەیاندنی کەرەستەی پێویست بۆ کەسێکی بێتوانا
• بۆ هاتووچۆ بۆ کار - بەڵام تەنها کاتێک ئەمە زۆر پێویستە
</p>
<p>
ئەگەر ئەمانەت هەیە:
• پلەی گەرمی بەرز - هەست بە گەرمی دەکەیت لە کاتی دەستدان لە سینگت یان پشتت
• کۆکەیەکی بەردەوامی نوێ - ئەمە واتە دەست بە کۆکەیەکی بەردەوامت کردووە
پێویستە لەماڵەوە بمێنیتەوە و پەیڕەوی ڕێنماییەکانی جیاکردنەوە بکەیت بۆ ئەو خێزانانەی ڕەنگە تووشی ڤایرۆسی کۆڕۆنا بوو بن.
</p>
<p>
کۆبوونەوەی زیاتر لە دوو کەس لە شوێنی گشتی - بەلەخۆگرتنی کۆبوونەوەی ئاینیی (جگە لە مەراسیمی ناشتن) -قەدەغەن. گرنگە کە پەیڕەوی ئەم ڕێنماییە بکەیت، دەکرێت بڕی بدرێیت ئەگەر پەیڕەوی نەکەیت.
پۆلیس، ئەفسەرانی کۆچ، و هێزی سەربازی ڕەنگە ئەرکیان هەبێت لە جێبەجێکردنی ڕێکارەکانی تەندروستی گشتی، لەگەڵ دڵنیاکردنی گەیاندنی خۆراک و شتی تری پێویست بۆ ئەوانەی پێویستیانە
بەهۆی ڤایرۆسی کۆڕۆنا، ڕاپۆرتکردن وەک مەرجێکی دەستەبەرنامەی کۆچ بە شێوەیەکی کاتی هەڵپەسێردراون.کورتە نامەیەک وەردەگریت بۆ زانیاریەکانی ڕێکەوتی داهاتووی ڕاپۆرتکردنت. بۆ زانیاری زیاتر دەربارەی گۆڕانکاریەکان لە سیستەمی پەنابەری، سەیری ئەمە بەک: https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
</p>
<p>
کێ لە مەترسی بەرزی ڤایرۆسی کۆڕۆنادایە
ڤایرۆسی کۆڕۆنا دەتوانێت هەموو کەسێک نەخۆش بخات، بەڵام هەندێک خەڵک هەن کە لە مەترسی بەرزتردان.
بۆ نموونە، ڕەنگە لە مەترسی بەرزی ڤایرۆسی کۆڕۆنادابیت ئەگەر تۆ:
• گواستنەوەی ئەندامی جەستەت بۆ کرا بێت
• جۆرێکی دیاریکراوی چارەسەری شێرپەنجەت هەبێت
• شێرپەنجەی خوێن یان مۆخی ئێسکت هەبێت وەک لوکیمیا
• نەخۆشیەکی توندی سیەکانت هەبێت، وەک بوونی ڕیشاڵ بوون كیسی یان تەنگەنەفەسی تووند
• نەخۆشیەک کە وات لێ بکات زیاتر بەرکەوتوو بیت بۆ نەخۆش کەوتن
• دەرمان وەربگریت کە سیستەمی بەرگری لەشت لاواز بکات
• دوو گیان بیت و کێشەی دڵی تووندت هەبێت
</p>
<p>
ئەگەر هەست دەکەیت لەم جۆرانەی مەترسی بەرزیت و نووسراوێکت وەرنەگرتووە لە تیمی چاودێری تەندروستیت تا ڕۆژی یەکشەممە 29ی ئاداری 2020 یان پەیوەندیت پێوە نەکراوە لە لایەن پزیشکەکەت، پێویستە لەگەڵ پزیشکی خۆت یان نەخۆشخانە باسی نیگەرانیەکانت بکەیت. ئەگەر پزیشکی خۆت نیە، پەیوەندی بە DOTW UK بکە بۆ پشتیوانی: 0808 1647 686 (ئەمە ژمارەیەکی بەخۆڕاییە بۆ پەیوەندیکردن) یان ئیمەیل بنێرە بۆ clinic@doctorsoftheworld.org.uk
</p>
<p>
چۆن خۆت بپارێزیت ئەگەر لە مەترسی بەرزدایت
ئەگەر لە مەترسی بەرزی تووش بوونی ڤایرۆسی کۆڕۆنادایت، شتی زیاتر هەیە کە پێویستە ئەنجامی بدەیت بۆ خۆپاراتن لە تووش بوون.
ئەمانە دەگرێتەوە:
• جێ نەهێشتنی ماڵت - نابێت بۆ بازاڕكردن، وەرگرتنی دەرمان یان وەرزشکردن بچیتە دەرەوە
• تا دەشێت لایەنی کەم 2 مەتر (3 هەنگاو) لە کەسانی تر دوور بوەستە لە ماڵەکەت
داوا لە برادەران، خێزان یان دراوسێکان بکە بۆ بازاڕكردن و هێنانی دەرمانەکان بۆت. پێویستە لە دەرەوەی دەرگاکەت بۆتی دابنێن.
ئەگەر پێویستیت بە یارمەتیە بۆ وەرگرتنی شتە پێویستەکان وەک خۆراک، دەتوانیت خۆت تۆمار بکەیت بۆ وەرگرتنی پشتیوانی ڤایرۆسی کۆڕۆنا.
تۆ ئامۆژگاریکراویت گشت کاتێک لە ماڵەوە بمێنیتەوە و خۆت دوور بگریت لە بەرکەوتنی ڕووبەڕوو بە لایەنی کەم بۆ ماوەی 12 هەفتە لەو ڕۆژەی ئەم نووسراوە وەردەگریت.
تەواوی ئامۆژگاریەکە بخوێنەوە دەربارەی پاراستنی خۆت ئەگەر لە مەترسی بەرزدایت لە ڤایرۆسی کۆڕۆنا لە سەر GOV.UK.
</p>
<p>
ڕێنوێنی جیاکردنەوە بۆ ئەو خێزانانەی ئەگەر تووش بوونی ڤایرۆسی کۆڕۆنایان تێدایە
</p>
<p>
مەڕۆ بۆ کار، قوتابخانە، نەشتەرگەری پزیشک، دەرمانخانە یان نەخۆشخانە
</p>
<p>
شتومەکی جیاواز بەکاربێنە، یان لە نێوان بەکارهێناندا پاکی بکەوە
</p>
<p>
خۆت دوور بگرە لە بەرکەوتنی نزیک لەگەڵ کەسانی تر
</p>
<p>
با خۆراک و دەرمانت بۆ ڕەوانە بکرێت
</p>
<p>
با سەردانیکەرت نەبێت
</p>
<p>
ئەگەر دەشێت بە تەنھا بخەوە
</p>
<p>
بەردەوام دەستەکانت بشۆ
</p>
<p>
بڕێکی زۆری ئاو بخۆوە
</p>
<p>
پاراسیتامۆل بخۆ بۆ یارمەتیدان لە نیشانەكانت
</p>
<p>
بۆ زانیاری زیاتر سەیری ئەمە بکە: https://www.gov.uk/government/publications/covid-19-stay-at-home-guidance
</p>
<p>
بۆ ماوەی چەند پەیڕەوی ڕێنوێنی جیاکردنەوە بکەیت؟
• هەر کەسێک کە نیشانەكانی هەیە پێویستە بە لایەنی کەم بۆ ماوەی 7 ڕۆژ لەماڵەوە بمێنێتەوە و خۆی جیا بکاتەوە.
• ئەگەر لەگەڵ خەڵکی تر دەژیت، پێویستە بۆ ماوەی 14 ڕۆژ لە ماڵەوە بمێننەوەو خۆیان جیا بکەنەوە، بۆ ڕێگری کردن لە بڵاوبوونەوەی نەخۆشیەکە لە دەرەوەی ماڵەکەت
• بەڵام، ئەگەر هەر کەسێک لە ماڵەکەت نیشانەكان دەگرێت، پێویستە بۆ ماوەی 7 ڕۆژ لەماڵەوە بمێننەوە و خۆیان جیا بکەنەوە لە ڕۆژی دەستپێکردنی نیشانەكان. تەنانەت ئەگەر بە واتای ئەوە بێت کە بۆ زیاتر لە 14 ڕۆژ لە ماڵەوە بمێننەوە.
• ئەگەر لەگەڵ کەسێک دەژیت کە تەمەنی 70 ساڵ یان زیاترە، نەخۆشەیکی درێژخایەنی هەیە، دوو گیانە یان سیستەمی بەرگری لەشی لاوازە، هەوڵ بدە شوێنێکی تریان بۆ بدۆزیتەوە بۆ ئەوەی بۆ ماوەی 14 ڕۆژ تیایدا بمێننەوە.
• ئەگەر پێویست بوو بەیەکەوە لەماڵەوە بمێننەوە، هەوڵ بدە لە یەکتر دوو بن.
</p>
<p>
کەی پێویستە پەیوەندی بە NHS 111 بکەم؟
• زۆر هەست بە نەخۆشی دەکەیت کە ناتوانیت هیچ شتێک بکەیت کە لەدۆخی ئاساییدا دەکەیت، وەک سەیركردنی‎ ‎تەلەفزیۆن، بەکارهێنانی تەلەفۆنەکەت، خوێندنەوە یان دەرچوون لە شوێنی نووستن
• هەست دەکەیت کە ناتوانیت لە ماڵەوە خۆت لەگەڵ نیشانەكان بگونجێنیت
• دۆخەکانت خراپتر دەبن
• نیشانەكانت لە دوای 7 ڕۆژدا باشتر نابن
چۆن پەیوەندی بە NHS 111 بکەم؟
دەتوانیتدەتوانیت خزمەتگوزاری سەرهێڵی NHS 111 بەکاربێنیت بۆ زانینی ئەوەی دواتر چی بکەیت. ئەگەر ناتوانیت دەستت بە خزمەتگوزاریەكانی سەرهێڵ بگات دەتوانیت پەیوەندی بە 111 بکەیت (ئەمە ژمارەیەکی بەخۆڕایی بۆ پەیوەندیکردن).دەتوانیت داوای وەرگێڕێک بە زمانی خۆت بکەیت.
</p>
<p>
چی ڕوودەدات ئەگەر نیگەران بم دەربارەی بارودۆخی کۆچم؟
گشت خزمەتگوزاریەكانی NHS بۆ ڤایرۆسی کۆڕۆنا بۆ هەموو کەسێک بەخۆڕایین بێ گوێدانە دۆخی كۆچكردنیان لە شانشینە یەکگرتووەکانی بەریتانیا. ئەمە پشکنین و چارەسەركردنی ڤایرۆسی کۆڕۆنا دەگرێتەوە، تەنانەت ئەگەر ئەنجامە نێگەتیڤیش بێت. نەخۆشخانەکانی NHS ئامۆژگاریکراون کە هیچ پشکنینێکی کۆچکردن پێویست نین بۆ ئەو کەسانەی پشکنین یان چارەسەری بۆ ڤایرۆسی کۆڕۆنا وەردەگرن.
</p>
<p>
ئایا دەتوانم چی بکەم بۆ یارمەتیدان لە وەستاندنی بڵاوبوونەوەی ڤایرۆسی کۆڕۆنا؟
• دڵنیا بە بەردەوام دەستەکانت بشۆیت، بە بەکارهێنانی ئاو و سابوون، بە لایەنی کەم بۆ ماوەی 20 چرکە
• پەیڕەوی ئامۆژگاریەکان بکە دەربارەی مانەوە لە ماڵەوە
</p>
<p>
ئەم ئامۆژگاریە لە سەر بنەمای ڕاوێژ و زانیاریەکانی NHSە و ئامۆژگاریەکە بۆ هەموو کەسێک لە شانشینە یەکگرتووەکانی بەریتانیا، بێ گوێدانە وڵاتی ڕەچەڵەکیان. بۆ زانیاری زیاتر:
• ڕێنوێنیNHS: https://www.nhs.uk/conditions/coronavirus-covid-19/
• ڕێنوێنیWHO: https://www.who.int/news-room/q-a-detail/q-a-coronaviruses
• https://www.bigleaffoundation.org.uk/covid-19-advice.html
وەشانی3 [24.03.2020] / Version 3 [24.03.2020]
</p>
<p>
Translated by:
</p>
</doc>