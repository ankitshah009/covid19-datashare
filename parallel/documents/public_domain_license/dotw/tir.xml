<doc docid='dotw_1' lang='tir' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
መምርሒ ቫይረስ ኮሮና (Covid19)
ትግርኛ / Tigrinya
</p>
<p>
COVID-19፡ ንሳናቡእን መተሓላለፊ ሻምብቆን ከጥቅዕ ዝኽእል ሓድሽ ዓይነት ሕማም እዩ። ቫይረስ ኮሮና ብዝጽዋዕ ቫይረስ ድማ ዝመጽእ እዩ።
</p>
<p>
ምስፍሕፋሕ ኮረና ቫይረስ ጠጠው ንምባል ምእንታን ክሕግዝ ኩሉ ሰብ ካብ ገዝኡ ክወፅእ የብሉን።
እዚ አብ ኩሉ ክሊ-ዕድመ ዝርከብ ሰብ ይምልከት - ዋላ ምንም ዓይነት ምልክት ኣይሃልኹም ወይ ካልእ ኹነታት ጥዕና ይኹን
ካብ ገዛኹም ክትወፁ እትኽእሉ እንድሕር
• መሰረታዊ ዝኾኑ ነገራት ንምዕዳግ - ኣድላዪ እንተኾይኑ ጥራሕ
• ኣብ መዓልቲ ዝኾነ ሓደ ዓይነት ኣካላዊ ምንቅስቓስ ንምግባር - ከም ጉያ፣ ጉዕዙ እግሪ፣ ወይ ብሽክለታ ምዝዋር በይንኹም ወይ ምስ ምሳኹም ዝነብር ሰብ ኮይንኩም
• ኣድላዪ ንዝኾነ ጉዳይ ሕክምና
• ካብን ናብን ስራሕ ንምጉዓዝ - እዚ ናይ ግድን ኣድላዪ እንተኾይኑ ጥራሕ ክኸውን ኣለዎ
</p>
<p>
ከምዚ ዝስዕብ ምልክታት እንተልይኩም፥
• ልዑል ሙቐት ሰብነት – ኣብ ኣፍልብኹም ወይ ሕቖኹም ምስእትትንክፍዎ፡ ሙቐጥ ምስዝስምዓኩም
• ሓድሽ ዝኾነ እሞ ኸኣ ዘየቛርጽ ሰዓል – እዚ ማለት ብተደጋጋሚ ክትስዕሉ እንተጀሚርኩም፡
ካብ ገዛኹም ክትፁ የብልኩምን፣ ብተወሳኺ ብኮረና ቫይረስ ክጥቅዑ ንዝኽእሉ ናይ ስድራታት ምፍላይ መምርሒ ተኸታተሉ
</p>
<p>
ካብ ክልተ ንላዕሊ ሰባት ኣብ ህዝባዊ ቦታታት ምእካብ - ሃይማኖታዊ ምስብሳብ ሓዊሱ (ብዘይ ቐብሪ) ክልኩል እዩ። እዚ መምርሒ ምኽታል ጠቓሚ እዩ፣ እንተዘይተኸቲልኩም ክትቅፅዑ ትኽእሉ ኢኹም።
</p>
<p>
ፖሊስ፣ ናይ ስደት ሰራሕተኛታትን አባላት ሰራዊትን እዚ ህዝባዊ ሓለዋ ጥዕና ናይ ምኽባር ከምኡውን ናይ መግብን ካልኦት ኣድለይቲ ነገራት ናብ ተቓላዕቲ ሰባት ናይ ምብፃሕ ግደ ይህልዎም።
</p>
<p>
ብምኽንያት ኮረና ቫይረስ ናይ ስደት ዋሕስ ሪፖርት ናይ ምግባር ግዴታ ንግዚኡ ተናዊሑ ኣሎ። ብዛዕባ ቐፃሊ ሪፖርት መግበሪኹም ዕለት ብ ሓፂር መልእኽቲ ፅሑፍ ክበፅሓኩም እዩ። ኣብ ለውጢታት ዕቑባ (ኣሳይለም) ተወሳኺ ሓበሬታ ኣብዚ ዝስዕብ ይመልከቱ፡ https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
</p>
<p>
ብኮረና ቫይረስ ብዝዓበየ ተቓላዓይ መን እዩ
ኮረና ቫይረስ ንዝኾነ ይኹን ሰብ ብሓያሎ ከሕምም ይኽእል እዩ ፣ ኾይኑ ግን ውሕዳት ሰባት ብዝዓበየ ኣብ ሓደጋ ዘእትዎም አለዉ።
ንኣብነት ፣ ብኮረና ቫይረስ ብዝዓበየ ተቓላዓይ ክትኾኑ ትኽእሉ እንድሕር፡-
• ናይ ኣካል ንቕለ-ተኸላ ጌርኩም ትፈልጡ እንተኾንኩም
• ናይ ዝተወሰኑ ካንሰር ሕክምና እንተሃልይኩም
• ናይ ደም ወይ ኣንጉዕ ካንሰር ከም ሉከምያ እንተሃልይኩም
• ከቢድ ኹነታት ሳንባ ከም ዓባይ ኣስሚ እንተሃልይኩም
• ብቐሊሉ ተቓላዓይ ናይምኻን ኹነታት እንተሃልይኩም
• ናይ ሰውነት ምክልኻል ዓቕሚ ዘዳኽም መድሓኒት ትወስዱ እነተሃሊኹም
• ጡኑሳት ኮይንክን ከቢድ ናይ ልቢ ኹነታት እንተሃልይኩን
</p>
<p>
ካብዚ ዝዓበየ ተቓላዓይ ኣብ ሓዲኡ ይርከብ እየ ኢልኩም ምስ እትሓስቡን ካብ ኣባላት ሓለዋ ጥዕና ደብዳቤ ክሳብ ሰንበት፣ 29 መጋቢት 2020 ዘይበፀሓኩምን እንተኾይኑ ወይ ዶክተርኩም እንድሕር ዘይረኺብኩም ኹነታት ኩም ምስ ዶክተርኩም ተማኸሩ። ዶክተር እንድሕር ዘይብልኩም ኮይኑ ብ 0808 1647 686 (እዚ ንምድዋል ነፃ ቑፅሪ እዩ) ወይ ብኢመይል clinic@doctorsoftheworld.org.uk ካብ DOTW UK ንሓገዝ ክትረኽብዎም ትኽእሉ።
</p>
<p>
ዝዓበየ ተቓላዓይ እንተኾንኩም ከመይ ባዕልኹም ትሕልዉ
ብኮረና ቫይረስ ዝዓበየ ተቓላዓይ ሕማም እንተኾንኩም፣ ንከይሕዘኩም እትገብርዎ ተወሰኽቲ ነገራት አለዉ፤
እዚኦም ነዚ ዝስዕብ የጠቓልል፡
• ካብ ገዛኹም ከይትወፁ - ንዕዳጋ፣ መድሓኒት ንምውሳድ ወይ ንኣካላዊ ምንቅስቓስ ከይትወፁ
• ኣብ ገዛኹም ካብ ካልኦት ሰባት እንተነኣሰ ብ 2 ሜትሮ (ሰለስተ ጫማ) ብዝተኸኣለኩም ረሓቑ
</p>
<p>
ዝዕደግ ነገር፣ መድሓኒት ከምፅእልኩም ንመሓዙት ወይ ጎረቤት ሕተቱ። ዘምፅእዎም ነገራት ካብ ገዛኹም ብደገ ይሕደግልኩም።
ከም መግቢ ዝበሉ ኣድለይቲ ነገራት ክመፀልኩም ሓገዝ እንተድልይኩም ኣብ https://www.gov.uk/coronavirus-extremely-vulnerable ተመዝገቡ።
ኩሉጊዜ ካብ ገዛኹም ከይትወፁ ብሓያሎ ይምከር ከምእውን ደብዳበኹም ካብዝረኸብኩምላ ዕለት ጀሚሩ እንተነኣሰ ን 12 ሰሙን ንዝኸውን ጊዜ ናይ ገፅ-ንገፅ ርክብ አይትግበሩ።
ናይቲ መምርሒ ሙሉእ ሓበሬታ ኣብዝስዕብ ይርከብ፡
https://www.gov.uk/government/publications/guidance-on-shielding-and-protecting-extremely-vulnerable-persons-from-covid-19/guidance-on-shielding-and-protecting-extremely-vulnerable-persons-from-covid-19
</p>
<p>
ብኮረና ቫይረስ ክጥቅዑ ንዝኽእሉ ናይ ስድራታት ምፍላይ መምርሒ
</p>
<p>
ናብ ስራሕ፡ ቤት ትምህርቲ፡ ቦታታት ሓፈሻዊ ሕክምና፡ ቤት መድሃኒት ወይ ሆስፒታል ኣይትኺዱ
</p>
<p>
ንዓኹም ተባሂሉ ንእተሓዝኤ መሳለጥያታት ተጠቐሙ ወይ ቅድምን ድሕርን ምጥቃምኩም ኣጽርይዎ
</p>
<p>
ምስ ካልኦት ሰባት ጥቡቕ ዝኾነ ርክብ ኣይሃልውኩም
</p>
<p>
ምግብን መድሃኒታትን ብኻልእ ሰብ ናብ ገዛኹም ከምዝመጽእ ግበሩ
</p>
<p>
ኣጋይሽ/በጻሕቲ ክመጽኹም የብሎምን
</p>
<p>
እንተተኻኢሉ ንበይንኹም ደቅሱ
</p>
<p>
ኣእዳውኩም ብቐጻሊ ተሓጸቡ
</p>
<p>
ብዙሕ ማይ ስተዩ
</p>
<p>
ነቲ ምልክታት ሕማም ኣብ ምጉዳል መታን ክሕግዘኩም ፓራሲታሞል ውሰዱ
</p>
<p>
ንተወሳኺ ሓበሬታ: https://www.gov.uk/government/publications/covid-19-stay-at-home-guidance
</p>
<p>
ካብ ገዛ ዘይወጸሉ ግዜ ክንደይ እዩ፧
• እዚ ምልክታት ሕማም ዘለዎ ዝኾነ ሰብ፡ እንተወሓደ ን7 መዓልታት ካብ ገዛ ኽወጽእ ኣይግባእን።
• ምስ ካልኦት ሰባት ትቕመጡ እንተዄንኩም፡ ነቲ ረኽሲ ካብ ገዛ ወጻኢ ናብ ዝኾነ ቦታታት መታን ከየላብዕዎ፡ እንተወሓደ ን14 መዓልታት ካብ ገዛ ክወጹ ኣይግባእን።
• ኣብ ገዛኹም ዝቕመጥ ዝኾነ ሰብ፡ እዚ ምልክታት ሕማም እንተልይዎ፡ ካብቲ ምልክታት ሕማም ዝጀመረሉ መዓልቲ ጀሚሩ ን7 መዓልታት ካብ ገዛ ኽወጽእ ኣይግባእን። ዋላ’ውን ንልዕሊ 14 መዓልታት ካብ ገዛ ዘይወጹ እንተኾኑ’ውን፡ ናይ ግድን ኸምኡ ኽግበር ኣለዎ።
• 70 ዓመት ወይ ልዕሊኡ ምስ ዝገበረ ዓቢ ሰብ፣ ሕዱር ሕማም ምስዘለዎ ሰብ፡ ከምኡውን ምስ ጥንስቲ ወይ ዝተዳኸመ ስርዓተ-ምክልኻል ምስ ዘለዎ ሰብ ትቕመጡ እንተልይኹም፡ ን14 መዓልቲ ምስኦም ክጸንሕ ዝኽእል ሰብ ክትረኽብሎም ፈትኑ።
• ኣብ ሓደ ገዛ ብሓባር ኣብ እትቕመጥሉ ግዜ፡ ብዝተኻእለ መጠን ካብ ንሓድሕድኩም ተረሓሒቕኩም ተቐመጡ።
</p>
<p>
ንሃገራዊ ኣገልግሎት ጥዕና (NHS 111) ዝውከሰሉ ግዜ መዓስ እዩ፧
• ከም ምዕዛብ ተለቪዥን፡ ምጥቃም ተሌፎን፡ ምንባብ ወይ ካብ ዓራት ምትንሳእ ዝኣመሰለ፡ መዓልታዊ እትገብርዎ ነገር ኽትገብሩ ዘይኽእሉ ኣዚኹም ምስኣትሓሙ
• ነቲ ምልክታት ሕማም ኣብ ገዛ ኴንኩም ንኽትቖጻጸሩ ምስዘይትኽእሉ
• ኲነታትኩም እናኸፈኤ ምስዝኸይድ
• እቲ ዘለኩም ምልክታት ሕማም፡ ድሕሪ 7 መዓልታት ምስዘይመሓየሽ’ዩ
</p>
<p>
ንNHS 111 ብኸመይ ክውከስ ይኽእል፧
እቲ ቀጺልኩም ኽትገብርዎ ዘለኩም ነገር ንምፍላጥ፡ ንብቐጥታ ንዝውሃብ ኣገልግሎት ቫይረስ ኮሮና NHS 111 ክትጥቀሙ ትኽእሉ ኢኹም። ንቐጥታዊ ኣገልግሎታት ክትረኽቡ ምስዘይትኽእሉ፡ ናብ 111 ክትድውሉ ትኽእሉ ኢኹም (እዚ፡ ብናጻ ዝድወለሉ ቊጽሪ ተሌፎን እዩ)። ንቛንቋኹም ዝትርጉም ኣስተርጓሚ ንኽቕረበልኩም ክትሓቱ ትኽእሉ ኢኹም።
</p>
<p>
ብዛዕባ ዘሎኒ ኲነታት ኢሚግሬሽን ተሸጊረ ምስዝህሉ’ኸ እታ ዘጋጥመኒ ነገር እንታይ እዩ፧
ንቫይረስ ኮሮና ዝምልከት ኲሉ ኣገልግሎታት NHS፡ ኣብ ዩናይትድ ኪንግዶም ንዝርከቡ ሰባት እሞ ኸኣ ዝኾነ ዓይነት ኲነታት ኢሚግሬሽን ይሃልዎም ንዂሎም ብናጻ ዝውሃብ እዩ። እዚ ድማ ዋላውን እቲ ውጽኢት ሕማም ከምዘይብልኩም ይተሓበር፡ መርመራን ሕክምናን ቫይረስ ኮሮናን ዘጠቓልል እዩ። ሆስፒታላት NHS፡ ነቶም ንቫይረስ ኮሮና ዝምልከት መርመራ ወይ ሕክምና ንኽግበረሎም ዝቕበላኦም ሰባት፡ ኣብ ልዕሊ ዘለዎም ኲነታት ኢሚግሬሽን ፈተሻ ኽገብራ ከመይብለን ተሓቢርወን እዩ።
</p>
<p>
ንለበዳ ቫይረስ ኮሮና ጠጠው ኣብ ምባል ንኽሕግዝ እንታይ ኽገብር ይኽእል፧
• ሳሙናን ማይን ገይርኩም እንተወሓደ ን20 ካልኢታት ንኣእዳውኩም ብቐጻሊ ሕጸቡ
• ካብ ገዛ ከይትወጹ ንዝብል ምኽሪ ተኸተሉ
</p>
<p>
እዚ ምኽሪ’ዚ፡ ብNHS ኣብ ዝውሃብ ምኽርን ሓበሬታን ምርኩስ ዝገበረ እዩ፣ መበቆል ሃገር ብዘየገድስ፡ ኣብ ዩናይትድ ኪንግዶም ንዝቕመጥ ዝኾነ ሰብ ዝውሃብ ምኽሪ እዩ። ንዝያዳ ሓበሬታ፥
• መምርሒ NHS፥ https://www.nhs.uk/conditions/coronavirus-covid-19/
• መምርሒ WHO፥ https://www.who.int/news-room/q-a-detail/q-a-coronaviruses
</p>
<p>
ሕታም 3 [24.03.2020] / version 3 [24.03.2020]
</p>
<p>
Translated in cooperation with                        and
</p>
</doc>