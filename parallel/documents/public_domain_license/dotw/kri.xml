<doc docid='dotw_1' lang='kri' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
Advays fɔ Coronavirus (di smɔl smɔl tumbu we de gi Covid19)
KRIO
</p>
<p>
COVID-19 na nyu sik we kin afɛkt yu lɔng ɛn wetin yu de tek yuz blo. Di sik de kɔmɔt frɔm wan smɔl smɔl tumbu we dɛn kɔl coronavirus.
</p>
<p>
Ɔlman fɔ lɛf na os fɔ ɛp stɔp dis coronavirus fɔ prɛd.
Dis kin gɛt fɔ du wit ɔlman, ilɛksɛf i big ɔ smɔl, ilɛk yu nɔ si sayn se yu gɛt di coronavirus ɔ yu nɔ gɛt ɔda wɛlbɔdi prɔblɛm.
Yu kin lɛf yu os nɔmɔ we:
• yu de go na makit fɔ bay bay di tin dɛn we yu rili nid
• fɔ mek ɛksasayz, lɛk fɔ rɔn, waka ɔ rayd baysikul, bɔt fɔ du am yu wangren ɔ wit ɔda pipul na yu os
• fɔ yu wɛlbɔdi biznɛs, lɛk fɔ go famacy ɔ fɔ go lɛf impɔtant tin dɛn fɔ pɔsin we nɔ ebul kɔmɔt
• fɔ gɔ wok, bɔt da kayn wok we rili impɔtant fɔ du
</p>
<p>
If yu gɛt:
• fiva, we yu chɛst ɔ yu bak de fil wam
• we yu gɛt wan nyu kɔf we de pan yu ɔltɛm, i nɔ de gri lɛf
yu fɔ lɛf na os ɛn fala di "advays fɔ avɔyd pipul dɛn, fɔ famili dɛn we sɔntɛm dɛn gɛt coronavirus".
</p>
<p>
Dɛn dɔn stɔp wi fɔ gɛda ɛn jɔyn ɔda pipul dɛn we i pas 2 pipul fɔ usay bɔku pipul dɛn de, dis wan min rilijɔn savis dɛn bak, bɔt nɔtɔ bɛrin. I de impɔtant fɔ mek yu fala dis advays, if yu nɔ do am dɛn kin mek yu pe.
Sɔntɛm di polis, ɔfisa we kɔntrol pepa dɛn, ɛn dɛn sojaman go de kɔntrol fɔ mek pipul obe di lɔ, ɛn fɔ mek shɔ se tin fɔ it ɛn ɔda impɔtant tin dɛn go rich pipul we nɔ gɛt pɔsin fɔ ɛp dɛn.
Dis coronavirus dɔn mek dɛn lɛf fɔ sɔm tɛm fɔ mek pɔsin we de bel go ripɔt na di ɔfisa we kɔntrol pepa dɛn. Yu go gɛt wan tɛks mɛsej we go sho yu di nɛks tɛm we yu gɛt fɔ go ripɔt. Fɔ no mɔ bɔt di chenj dɛn we go apin fɔ di program fɔ protɛkt pipul we rɔn kɔmɔt ɔda kɔntri dɛn, fɔ go na di wɛbsayt we na: https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
</p>
<p>
Us pipul dɛn de fɔ denja pas bay dis coronavirus?
Coronavirus kin mek ɛnibɔdi sik siriɔs wan, bɔt sɔm pipul de pan denja pas dɛn kɔmpin dɛn.
Fɔ ɛgzampul, sɔntɛm yu de fɔ denja frɔm coronavirus we yu:
• dɔn du ɔpreshɔn fɔ chenj wan pat pan yu bɔdi fɔ ɔda wan
• yu de tek sɔm kayn tritmɛnt fɔ kansa
• yu gɛt blɔd ɔ bon midul kansa, lɛk leukaemia
• yu gɛt siriɔs prɔblɛm wit yu lɔng, lɛk sik we go ambɔg aw yu de blo (cystic fibrosis ɔ asthma)
• yu gɛt sik we i de mek am de izi fɔ le yu gɛt sik we de prɛd
• yu de tek mɛrɛsin we de mek yu bɔdi wik
• if yu na bɛle uman ɛn yu gɛt wan siriɔs prɔblɛm wit yu at
</p>
<p>
If yu fil se yu de pan wan dɛn grup dɛn we wi dɔn tɔk bɔt ɔp ɛn yu nɔ bin gɛt ɛni lɛta frɔm yu wɛlbɔdi tim ɔ yu dɔktɔ nɔ ɛva kɔl yu bay Sɔnde, 29 Mach 2020, yu fɔ tɛl yu dɔktɔ ɔ di men pɔsin we de kia fɔ yu na di ɔspitul. If yu nɔ gɛt dɔktɔ, yu fɔ kɔl DOTW UK fɔ sɔpɔt: 0808 1647 686 (di kɔl na fri) ɔ imel clinic@doctorsoftheworld.org.uk
</p>
<p>
Aw yu fɔ protɛkt yusɛf we yu de fɔ denja frɔm di coronavirus
If yu de fɔ denja fɔ sik siriɔs wan frɔm coronavirus, ɔda tin dɛn de fɔ mek yu du fɔ mek yu nɔ gɛt am.
Dɛn wan ya kin bi:
• lɛf na yu os, yu nɔ fɔ kɔmɔt fɔ go bay bay na makit, bay mɛrɛsin ɔ du ɛksasayz
• if i de pɔsibul, yu fɔ de fa frɔm ɔda pipul na yu os bay 2 mita (6 fit)
Aks yu padi dɛn, famili dɛn ɔ neba dɛn fɔ bay bay na makit ɛn bay mɛrɛsin fɔ yu. Dɛn fɔ lɛf dɛn tin dɛn na do.
We yu nid ɛp fɔ gɛt impɔtant tin dɛn lɛk it, yu ebul rɛjista fɔ gɛt coronavirus sɔpɔt.
Wi de advays yu gud gud wan fɔ lɛf na os ɔltɛm ɛn avɔyd ɛni fes-to-fes tɔk fɔ 12 wik dɛn frɔm di tɛm we yu dɔn de gɛt yu lɛta.
Rid ɔl di advays aw fɔ protɛkt yusɛf if yu de na denja frɔm coronavirus na GOV.UK.
</p>
<p>
Advays fɔ avɔyd pipul, fɔ famili dɛn we sɔntɛm dɛn gɛt coronavirus
</p>
<p>
Nɔ go wok, skul, dɔktɔ ɔpreshɔn, famacy ɔ ɔspitul
</p>
<p>
Yuz difrɛn plɛs dɛn (tɔylɛt, kichin), ɔ klin dɛn afta pɔsin dɔn yuz am.
</p>
<p>
Avɔyd fɔ de nia pipul
</p>
<p>
Aks pɔsin fɔ briŋ it ɛn mɛrɛsin fɔ yu
</p>
<p>
Nɔ wɛlkɔm strenja fɔ yu os
</p>
<p>
Yu fɔ slip yu wangren fɔ di bed, if i pɔsibul
</p>
<p>
Was yu an dɛn ɔltɛm
</p>
<p>
Drink bɔku bɔku wata
</p>
<p>
Tek paracetamol fɔ ɛp wit ɛni sayn se yu dɔn sik
</p>
<p>
Fɔ no mɔ go na di wɛbsayt: https://www.gov.uk/government/publications/covid-19-stay-at-home-guidance
</p>
<p>
Aw lɔng a fɔ fala di advays fɔ avɔyd pipul dɛn?
• Ɛnibɔdi we sho sayn se i gɛt di sik fɔ lɛf na os ɛn avɔyd pipul dɛn fɔ lɛk 7 de dɛn.
• If yu de wit ɔda pipul dɛn fɔ os, dɛn bak fɔ lɛf na os ɛn avɔyd pipul dɛn fɔ lɛk 14 de dɛn, dis go mek di sik nɔ de prɛd na do.
• Bɔt, if ɛnibɔdi na yu os de sho sayn se i gɛt di sik, dɛn fɔ lɛf na os ɛn avɔyd pipul dɛn fɔ lɛk 7 de dɛn frɔm di de we di sayn dɔn stat. Ivin if i min sey dɛn fɔ lɛf na os pas 14 de dɛn.
• If yu de wit ɔda pipul fɔ os we bi ol pas 70 ia, we gɛt siriɔs wɛlbɔdi prɔblɛm fɔ lɔng tɛm, bɛlɛ uman ɔ pɔsin we i bɔdi dɔn wik, tray fɔ fɛn ɔda say fɔ mek dɛn sta fɔ 14 de dɛn.
• If di pipul dɛn jɔs gɛt fɔ de togɛda, tray fɔ kip fa frɔm dɛnsɛf if i pɔsibul.
</p>
<p>
Ustɛm a fɔ kɔl NHS 111?
• yu fil yusɛf sik so yu nɔ ebul fɔ du nɔmal tin dɛn, lɛk wach tɛlivishɔn, yuz fon, rid ɔ kɔmɔt frɔm di bed
• yu fil se yu nɔ ebul bia wit di sik fɔ os
• yu sik dɔn de wɔs
• di sik nɔ de bɛtɛ afta 7 de dɛn
</p>
<p>
Aw a fɔ kɔl NHS 111?
Yu kin yuz di NHS 111 intanɛt coronavirus savis fɔ lan wetin fɔ du. We yu nɔ ebul fɔ fɛn di intanɛt savis yu kin kɔl 111 (dis na fri kɔl). Yu kin aks fɔ wan intaprita fɔ yu langwej.
</p>
<p>
Wetin gɛt fɔ apin we a de wɔri bɔt mi pepa dɛn?
Ɔl NHS savis dɛn fɔ coronavirus na fri fɔ ɛnibɔdi ilɛk uskayn pepa dɛn gɛt fɔ UK. Dis min di tɛst ɛn tritmɛnt fɔ coronavirus, ilɛk di tɛst sho se yu nɔ gɛt di sik. Dɛn dɔn advays NHS ɔspitul dɛn nɔ fɔ chɛk pipul dɛn pepa dɛn fɔ le dɛn gɛt di tɛst ɔ du di tritmɛnt fɔ coronavirus.
</p>
<p>
Wetin a kin du fɔ ɛp stɔp di Coronavirus fɔ prɛd?
• Mek shɔ se yu was yu an dɛn ɔltɛm, yuz sop ɛn wata fɔ lɛk 20 sɛkɔn dɛn
• Fala di advays fɔ nɔ lɛf yu os
Dis advays kɔmɔt di NHS wɛlbɔdi advays ɛn fɔ no mɔ, ɛn na advays fɔ ɛnibɔdi na di UK, ilɛk yu kɔmɔt ɔda kɔntri. Fɔ nɔ mɔ:
• NHS Advays: https://www.nhs.uk/conditions/coronavirus-covid-19/
• WHO Advays: https://www.who.int/news-room/q-a-detail/q-a-coronaviruses
Nɔmba 3[24.03. 2020]
Version 3 [24.03.2020]
</p>
<p>
Translated by:
</p>
</doc>