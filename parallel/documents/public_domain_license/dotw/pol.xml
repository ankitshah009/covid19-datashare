<doc docid='dotw_1' lang='pol' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
Koronawirus (COVID-19) - Wytyczne
Jezyk Polski / POLISH
</p>
<p>
COVID-19 to nowa choroba, która powoduje infekcję dróg oddechowych. Choroba jest wywoływana przez wirusa zwanego koronawirusem.
</p>
<p>
Każdy ma obowiązek pozostać w domu w celu ograniczenia rozprzestrzeniania się koronawirusa.
Tyczy się to osób w każdym wieku – również w przypadku braku objawów lub innych chorób.
Dozwolone jest wyjście z domu tylko w celu:
• zaopatrzenia się w środki do przeżycia – i tylko wtedy, gdy jest to konieczne
• podjęcia aktywności fizycznej raz dziennie – takiej jak bieganie, spacerowanie czy jazda na rowerze, samemu/-ej lub w towarzystwie pozostałych domowników
• zasięgnięcia opieki medycznej – na przykład wyjścia do apteki (lub dostarczenia niezbędnych środków osobie w potrzebie)
• wyjścia do / powrotu z pracy  – tylko w przypadku, gdy jest to absolutnie konieczne.
</p>
<p>
Objawy koronawirusa:
• gorączka  – klatka piersiowa lub plecy są odczuwalnie cieplejsze w dotyku
•  nowo nabyty, uporczywy kaszel.
</p>
<p>
W przypadku któregokolwiek z tych objawów, należy pozostać w domu i stosować się do zaleceń dotyczących izolacji dla gospodarstw domowych z podejrzeniem zakażenia koronawirusem (szczegółowe informacje w dalszej części tekstu).
</p>
<p>
Zbiorowiska więcej niż dwóch osób w miejscach publicznych, nawet w celu praktyki religijnej (poza pogrzebami) są objęte całkowitym zakazem. Osoby, które nie zastosują się do tego zakazu, ryzykują grzywną.
Policja, służby imigracyjne i wojsko mogą zostać użyte w celu wyegzekwowania środków ochrony zdrowia publicznego, a także w celu dostarczenia środków do przeżycia osobom w potrzebie.
W związku z koronawirusem, obowiązek regularnych meldunków w celach imigracyjnych został tymczasowo zawieszony. Osoby objęte tym obwiązkiem otrzymają wiadomość SMS z informacją na temat daty następnego meldunku. Więcej informacji na temat zmian dotyczących uchodźców można znaleźć pod adresem https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/.
</p>
<p>
Osoby o podwyższonym ryzyku w związku z koronawirusem
Każde zarażenie koronawirusem może doprowadzić do ciężkiego stanu, ale niektórzy należą do grupy osób o podwyższonym ryzyku.
Do grupy tej zaliczają się na przyklad osoby:
• po przeszczepie narządu
• w trakcie leczenia onkologicznego
• cierpiące na raka krwi lub szpiku kostnego (np. białaczkę)
• cierpiące na ciężkie choroby układu oddechowego, na przykład mukowiscytozę, astmę o ciężkim nasileniu czy ciężką przewlekłą obturacyjną chorobę płuc
• podatne na infekcje
• zażywające leki wpływające na układ odpornościowy
• kobiety w ciąży z poważną chorobą serca – wrodzoną lub nabytą.
</p>
<p>
Osoby, które sądzą, że zaliczają się do jednej z powyższych grup wysokiego ryzyka, a które nie otrzymają listu do niedzieli 29 marca 2020 r. lub z którymi nie skontaktuje się lekarz, powinny omówić swoje obawy z lekarzem pierwszego kontaktu lub specjalistą w szpitalu. Jeżeli nie masz dostępu do lekarza pierwszego kontaktu, w celu otrzymania pomocy skontaktuj się z organizacją DOTW UK na darmowy numer 0808 1647 686 lub na adres email clinic@doctorsoftheworld.org.uk.
</p>
<p>
Jak należy chronić się w przypadku podwyższonego ryzyka
Jeżeli zaliczasz się do grupy o podwyższonym ryzyku ciężkiego zachorowania na skutek zarażenia koronawirusem, powinieneś/-aś podjąć poniższe kroki w celu uniknięcia zarażenia:
• nie wychodź z domu – nawet w celu zakupu żywności, leków czy podjęcia aktywności fizycznej
• zachowaj odległość co najmniej 2 metrów (3 kroków) od pozostałych domowników jeśli to tylko możliwe.
Poproś rodzinę, znajomych czy sąsiadów, aby robili za Ciebie zakupy, i pozostawiali je za drzwiami w celu unikania bliskiego kontaktu.
Jeżeli potrzebujesz pomocy w zorganizowaniu dostaw niezbędnych środków takich jak żywność czy leki, możesz zarejestrować się na stronie https://www.gov.uk/coronavirus-extremely-vulnerable.
Osobom o podwyższonym ryzyku stanowczo zaleca się unikanie jakiegokolwiek bliskiego kontaktu z innymi przez okres co najmniej 12 tygodni od otrzymania listu.
Zapoznaj się ze szczegółowymi wytycznymi dotyczącymi izolacji i ochrony osób zaliczanych z przyczyn medycznych do grupy wysokiego ryzyka związanego z koronawirusem (również w języku polskim) pod adresem: https://www.gov.uk/government/publications/guidance-on-shielding-and-protecting-extremely-vulnerable-persons-from-covid-19
</p>
<p>
Wytyczne dotyczące izolacji dla gospodarstw domowych z podejrzeniem zakażenia koronawirusem
</p>
<p>
Nie wychodź do pracy, szkoły, lekarza, apteki czy szpitala
</p>
<p>
Używaj oddzielnych sprzętów lub dezynfekuj je po użyciu
</p>
<p>
Unikaj bliskiego kontaktu z innymi
</p>
<p>
Zaopatruj się w żywność i leki poprzez dostawę do domu
</p>
<p>
Nie przyjmuj gości
</p>
<p>
Śpij w pojedynkę w miarę możliwości
</p>
<p>
Regularnie myj ręce
</p>
<p>
Pij dużo wody
</p>
<p>
Zastosuj paracetamol jeśli objawy tego wymagają
</p>
<p>
Szczegółowe informacje (również w języku polskim) znajdują się pod adresem: https://www.gov.uk/government/publications/covid-19-stay-at-home-guidance
</p>
<p>
Jak długo należy stosować się do wytycznych dotyczących izolacji?
• Osoby mieszkające samotnie, u których wystąpią nawet łagodne objawy zakażenia koronawirusem powinny pozostać w domu przez 7 dni od ich wystąpienia.
• Jeśli objawy koronawirusa wystąpią u któregokolwiek domownika w domach zamieszkanych przez kilka osób, wszyscy członkowie gospodarstwa domowego muszą pozostać w domu i nie opuszczać go przez 14 dni. Okres 14 dni rozpoczyna się od dnia zachorowania pierwszej osoby.
• Jeżeli w tym okresie u któregokolwiek z innych domowników wystąpią objawy, osoba ta musi pozostać w domu i izolować się przez 7 dni od momentu wystąpienia u niej objawów, nawet jeśli oznacza to, że osoba ta będzie musiała pozostać w izolacji przez więcej niż 14 dni.
• O ile to możliwe, osoby powyżej 70. roku życia, z istniejącymi problemami zdrowotnymi, o osłabionej odporności i kobiety w ciąży powinny zostać przeniesione na okres 14 dni w inne miejsce.
• Jeżeli nie jest to możliwe, osoby te powinny się izolować od pozostałych domowników w ramach możliwości.
Kiedy należy skontaktować się z NHS 111?
• jeżeli czujesz się na tyle chory/-a, że nie jesteś w stanie wykonywać normalnych czynności, takich jak oglądanie telewizji, używanie telefonu, czytanie czy wstanie z łóżka
• jeżeli czujesz, że nie jesteś w stanie sam/-a poradzić sobie z objawami w domu
• jeżeli Twój stan zdrowia się pogorszy
• jeżeli objawy nie ustępują po 7 dniach.
</p>
<p>
Jak skontaktować się z NHS 111?
Możesz skorzystać z serwisu internetowego https://111.nhs.uk/covid-19 w celu zasięgnięcia porady. Jeżeli nie masz dostępu do internetu, zadzwoń na bezpłatny numer 111 (możesz poprosić o tłumacza).
Martwisz się o swój status imigracyjny?
Wszystkie usługi NHS związane z koronawirusem, w tym badanie i leczenie, są darmowe bez względu na status imigracyjny – nawet jeśli pacjent okaże się zdrowy. Szpitale NHS zostały poinformowane, że nie jest od nich wymagana kontrola imigracyjna osób z podejrzeniem koronawirusa.
Jak zapobiegać rozprzestrzenianiu się wirusa?
• Często myj ręce przy użyciu mydła i wody przez co najmniej 20 sekund
• Stosuj się do zaleceń dotyczących pozostawania w domu
Porady te są w oparciu o wytyczne w zakresie zdrowia i informacje udzielone przez NHS, i dotyczą one wszystkich osób mieszkających w Wielkiej Brytanii, bez względu na kraj pochodzenia. Dalsze informacje znajdują się pod adresem:
• Zalecenia NHS: https://www.nhs.uk/conditions/coronavirus-covid-19/
• Zalecenia WHO (Światowej Organizacji Zdrowia): https://www.who.int/news-room/q-a-detail/q-a-coronaviruses
Wersja 3 [24.03.2020] / Version 3 [24.03.2020]
</p>
<p>
2
</p>
</doc>