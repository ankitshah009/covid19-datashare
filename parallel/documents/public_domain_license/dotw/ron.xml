<doc docid='dotw_1' lang='ron' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
Coronavirus (COVID – 19) Ghid
ROMÂNĂ / ROMANIAN
</p>
<p>
COVID-19 este o boală nouă care poate să afecteze plămânii și căile respiratorii. Aceasta este cauzată de un virus numit coronavirus.
Toată lumea trebuie să stea acasă pentru a ajuta la oprirea răspândirii coronavirusului. Aceasta include oameni de toate vârstele - chiar dacă nu aveți simptome sau alte condiții de sănătate.
Puteți  părări locuința:
• să cumpărați produse esențiale de bază  - doar  atunci când aveți nevoie cu adevărat
• să faceți  un singur fel  de exercițiu fizic pe zi - cum ar fi o alergare, mers pe jos sau cu bicicleta, singur sau cu alte persoane cu care locuiți
• pentru orice necesitate medicală - de exemplu, pentru a merge o farmacie sau pentru a livra provizii indispensabile pentru o persoană vulnerabilă
• să călătoriți la și de la locul de muncă - dar numai acolo unde acest lucru este absolut necesar
Dacă aveți următoarele simptome:
• febră – aveți temperatura corpului crescută și simțiți căldură în zona pieptului și a spatelui;
• o tuse nouă continuă – dacă ați început să tușiți în mod repetat, atunci trebuie să vă izolați la domiciliu;
Ar trebui să stați acasă și să urmați indicațiile de izolare pentru gospodăriile cu posibile infecții cu coronavirus.
Adunările unde sunt mai mult de două persoane în public - inclusiv adunările religioase (cu excepția înmormântărilor) - sunt interzise. Este important să urmați aceste indicații, dacă nu, puteți fi amendat/ă.
Poliția, ofițerii de imigrare și armata, au un rol important în aplicarea măsurilor de sănătate publică, precum și în asigurarea de alimente și alte produse de bază ce sunt livrate persoanelor vulnerabile.
Din cauza coronavirusului, raportarea ca o condiție a cauțiunii de imigrare sunt suspendate temporar. Veți primi un mesaj text (SMS) cu detalii despre următoarea dată de raportare. Pentru mai multe informații consultați aici www.refugeecoucil.org.uk
</p>
<p>
Cine este cu risc sporit de a se infecta cu coronavirus
Coronavirus  poate face pe oricine  grav bolnav, dar există unele persoane care sunt predispuse unui risc mai mare de infectare.
De exemplu, este posibil să aveți un risc sporit de a vă infecta cu coronavirus dacă:
• ați avut un transplant de organe
• urmați un anumit tip de tratament pentru cancer
• aveți cancer de sânge sau măduvă osoasă, cum ar fi leucemia
• aveți o afecțiune pulmonară severă, cum ar fi fibroza chistică sau astmul sever
• aveți o afecțiune care vă face mult mai predispus(ă) la infecții
• luați un medicament care vă slăbește sistemul imunitar
• sunteți însărcinată și aveți o afecțiune cardiacă severă
</p>
<p>
Dacă credeți că vă încadrați într-una dintre aceste categorii de risc sporit și nu ați primit o scrisoare de la echipa dumneavoastră de asistență medicală până duminică, 29 martie 2020, ori ați fost contactat de medicul dumneavoastră de familie (GP), ar trebui să discutați cu el problemele care vă preocupă, ori cu un medic de spital. Dacă nu aveți un medic de familie (GP), contactați DOTW UK pentru asistență: 0808 1647 686  (acesta este un număr gratuit de apeluri) sau trimiteți un e-mail la  clinic@doctorsoftheworld.org.uk
Cum să vă protejați dacă sunteți în categoria de risc sporit
Dacă aveți un risc sporit de a vă îmbolnăvi grav de coronavirus, trebuie să faceți câteva lucruri suplimentare pentru a evita infectarea cu acest virus.
Acestea includ:
• să nu părăsiți locuința - nu trebuie să ieșiți să faceți cumpărături, să luați medicamente sau să faceți exerciții fizice
• stați la cel puțin 2 metri (3 pași) de alte persoane din casa dvs. cât mai mult posibil
Rugați prietenii, familia sau vecinii să facă cumpărăturile și să procure medicamentele pentru dumneavoastră. Acestea ar  trebui lăsate afară, în fața ușii.
Dacă aveți nevoie de ajutor pentru a primi livrări de produse indispensabile, cum ar fi produsele alimentare, vă puteți înregistra pentru a primi ajutor
Vă  recomandăm  ferm să stați acasă în orice moment și să evitați orice contact față în față pentru o perioadă de cel puțin 12 săptămâni din ziua în care primiți scrisoarea. Citiți indicațiile complete pentru a vă proteja dacă aveți un risc ridicat de coronavirus pe GOV.UK.
</p>
<p>
Ghid de izolare pentru gospodăriile cu o posibilă infecție cu coronavirus
Nu mergeți la serviciu, la școală, la doctoral de familie (GP), farmacie sau spital
Folosiți spații separate (bucutării, băi) sau curățați după folosire
Evitați contactul apropiat cu alte persoane
Cereți ca mâncarea și medicamentele să vă fir livrate la domiciliu
Nu primiți vizitatori
Dormiți singuri, dacă este posibil
Spălați-vă regulat pe mâini
Beți mai multă apă
Luați paracetamol pentru a vă ajuta cu simptomele
Pentru mai multe informații aici:  Stai acasă - ghid - COVID-19
</p>
<p>
Cât timp  trebuie să urmez recomandările de izolare?
• Oricine are aceste simptome trebuie să se izoleze în casă cel puțin 7 zile.
• Dacă locuiți cu alte persoane, acestea ar trebui să stea acasă și să se izoleze cel puțin 14 zile, pentru a evita răspândirea infecției în afara casei.
• Dar, dacă cineva din casa ta prezintă simptome, ar trebui să stea acasă și să se izoleze timp de 7 zile din ziua în care simptomele lor încep. Chiar dacă înseamnă că sunt acasă mai mult de 14 zile.
• Dacă locuiți cu cineva care are peste 70 de ani, are o afecțiune pe termen lung, este însărcinată sau are un sistem imunitar slăbit, încercați să găsiți un loc undeva în altă parte pentru ca aceștia să rămână 14 zile.
• Dacă trebuie să stați acasă împreună, încercați să vă feriți unul de celălalt cât mai mult posibil.
Când ar trebui să contactez  NHS 111?
• vă simțiți atât de bolnav/ă încât nu puteți face nimic din ce făceați de obicei, cum ar fi să vă uitați la televizor, să vă folosiți telefonul, să citiți sau să vă ridicați din pat
• simți că nu puțeți  face față simptomelor  la domiciliu
• starea dumneavoastră se înrăutățește
• simptomele dumneavoastră nu se ameliorează după 7 zile
Cum contactez NHS 111?
Puteți să beneficiați de serviciul online NHS 111 coronavirus pentru a afla care sunt pașii următori. În cazul în care nu puteți accesa serviciul online, puteți să sunați direct la 111 (serviciu telefonic gratuit). Puteți cere pentru un translator în limba maternă.
Ce se întâmplă dacă sunt îngrijorat de statutul meu de imigrant?
Toate serviciile NHS pentru coronavirus sunt gratuite pentru toată lumea, indiferent de statutul lor de imigrare în Marea Britanie. Aceasta include testarea și tratamentul coronavirusului, chiar dacă rezultatul este negativ.  Spitalele NHS au fost instruite să nu ceară informații legate despre statutul de imigrant al pacientului care primește testare sau tratament pentru coronavirus.
Ce pot face pentru a ajuta la oprirea răspândirii Coronavirusului?
• Asigurați-vă că vă spălați mâinile frecvent, folosind săpun și apă, timp de cel puțin 20 de secunde;
• Dacă aveți simptomele de mai sus, urmați sfaturile și stați acasă, izolat.
Acest ghid se bazează pe sfaturile și informațiile de sănătate publicate de NHS și este un ghid pentru toți rezidenții din Marea Britanie, indiferent de țara de origine. Pentru mai multe detalii:
• Ghid NHS:  Serviciul Național de Sănătate
• OMS: Organizația Mondială a Sănătății
Version 3 [24.03.2020]
</p>
<p>
Translated by
</p>
</doc>