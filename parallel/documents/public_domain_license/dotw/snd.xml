<doc docid='dotw_1' lang='snd' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
﻿Coronavirus (Covid19) Guidance
سنڌي / SINDHI
SINDHI ڪورونا وائرس متعلق ڄاڻ _ سنڌي COVID-19
ھيءَ ھڪ نئين وچڙندڙ بيماري آھي جيڪا اوھانجي ڦڦڙن ۽ ساھ جي نالين کي متاثر ڪري سگھي ٿي. ھيءَ ھڪ وائرس ڪارڻ ٿئي ٿي _ جنھن کي ڪورونا وائرس چيو وڃي ٿو.
اسان مان ھر ھڪ کي پنھنجن گھرن تائين محدود رھي ڪورونا وائرس جي وچڙڻ کان روڪڻ ۾ مددگار ٿيڻو پوندو.
اھا مدد ھر عمر جي ماڻھو کي ڪرڻي آھي پوءِ ڀلي اوھان ۾ ھن بيماريءَ جون علامتون نہ ھجن يا ڀلي اوھان بظاھر صحتمند ھجو.
اوھان پنھنجو گھر صرف ان صورت ۾ ڇڏي سگھو ٿا، جڏھن:
_ اوھانکي روزمرہ استعمال جو سامان خريد ڪرڻو ھجي. سو بہ بيحد ضرورت وقت.
_ روز ڪنھن ھڪ قسم جي ورزش کي وقت ڏيندڙ ھجو.
جھڙوڪ: سائيڪل ھلائڻ، چھل قدمي، اڪيلي سر يا گڏ رھندڙ ماڻھن سان.
_ اوھانکي ڪا طبي ضرورت ھجي. جھڙوڪ: دوا وغيرہ وٺڻ يا ڪنھن مريض کي گھربل سامان پھچائڻو ھجي.
_ اوھانکي روزگار خاطر سفر ڪرڻو پوي. سو بہ جڏھن اھو بنھ ضروري ھجي.
جيڪڏھن :
_ اوھانکي ايترو تيز بخار آھي جو اوھان ھٿ لڳائي پنھنجو سينو ۽ پٺ انتھائي گرم محسوس ڪريو ٿا
_ اوھانکي نئين ۽ مسلسل کنگھ آھي يا مستقل کنگھ شروع ٿي آھي تہ اوھانکي گھر ۾ رھڻ گھرجي.
اوھانکي گھر ۾ رھڻ گھرجي ۽ اڪيلي سر رھڻ وارين سمورين ھدايتن تي سختي سان عمل پيرا رھڻ گھرجي تہ جيئن ڪورونا وائرس جي ممڪنہ وچڙڻ واري خطري کان اوھانجا گھر ڀاتي محفوظ ھجن.
</p>
<p>
گھرن کان ٻاھر ٻن کان وڌيڪ ماڻھن جي گڏجاڻين بشمول مذھبي گڏجاڻين (سواءِ آخري رسمن جي ادائيگي) تي پابندي آھي. انھن ھدايتن تي عمل ڪرڻ بيحد ضروري آھي ٻي صورت ۾ اوھان تي 30 کان 100 پائونڊ ڏنڊ لڳي سگھي ٿو.
پوليس، اميگريشن کاتي جا آفيسر ۽ فوج عوامي صحت جي ڀلائيءَ خاطر سمورين ھدايتن تي عمل ڪرائڻ ۽ طبي توڙي کاڌ خوراڪ ۽ ٻين ضروري سھولتن کي يقيني بنائڻ ۾ پنھنجو ڪردار ڪري سگھن ٿا.
ڪورونا وائرس ڪارڻ اميگريشن ضمانت واري شِڪَ کي ڪجھ وقت لاءِ موخر ڪيو ويو آھي. ان حوالي سان اوھانکي نئين تاريخ بابت تفصيلي ايس.ايم.ايس موصول ٿيندو. پناھ خاطر رھندڙن لاءِ وڌيڪ ڄاڻ يا ھدايتن ۾ تبديليءَ لاءِ ڏسو
https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
</p>
<p>
ڪورونا وائرس کان گھڻي خطري ۾ ڪير آھي ؟
</p>
<p>
ڪورونا وائرس ڪنھن کي بہ شديد بيمار ڪري سگھي ٿو پر ڪجھ ماڻھو ان حوالي سان شديد خطري ۾ آھن. جھڙوڪ اُھي ماڻھو شديد خطري ۾ آھن جيڪي:
_ ڪو عضوو منتقل ڪري چڪا ھجن
_ مختف قسم جي ڪينسر جي علاج ھيٺ آھن
_ رت، بون ميرو ڪينسر يا لوڪيميا ۾ مبتلا آھن
_ سھڪي، دم يا ٻين قسمن جي ڦڦڙن جي بيمارين ۾ مبتلا آھن
_ اھڙين حالتن ۾ مبتلا ھجن جو کين فوري انفيڪشن ٿي سگھي
_ اھڙيون دوائون کائيندڙ ھجن جن سان سندن قوتِ مدافعت ڪمزور ھجي
_ ويم سان ھجن ۽ کين دل جو عارضو پڻ ھجي
جيڪڏھن اوھين سمجھو ٿا تہ اوھين مٿي ڄاڻايل شديد خطري ھيٺ ڪنھن قسم سان تعلق رکو ٿا ۽ اوھانکي 29 مارچ 2020 تائين اوھانجي صحت سنڀال ٽيم يا ڊاڪٽر (جنرل فزيشن) پاران ڪو خط ناھي موصول ٿيو تہ اوھان پاڻ ان بابت ڊاڪٽر (جنرل فزيشن) سان ڳالھايو يا ڪنھن اسپتال سان رابطي ۾ اچو. جيڪڏھن اوھان جو ڪو ڊاڪٽر (جنرل فزيشن) ناھي تہ ڊاڪٽر آف دي ورلڊ يو.ڪي جي سھڪار لاءِ 686 1647 0808 (مفت ڪال) يا ھن اي _ ميل وسيلي رابطي ۾ اچو.
clinic@doctrosoftheworldorg.uk
</p>
<p>
شديد خطري ھيٺ ڄاڻيل ماڻھو ڪيئن محفوظ رھي؟
جيڪڏھن اوھين ڪورونا وائرس کان بيمار ٿيڻ جي شديد خطري ھيٺ آھيو تہ اوھان کي ڪجھ ھيٺ ڄاڻايل اھم ۽ بيحد ضروري ھدايتن تي عمل ڪرڻ گھرجي.
_ گھر مان نہ نڪرڻ. اوھانکي ورزش، خريداري بشمول دوائون وغيرہ وٺڻ لاءِ بہ ناھي نڪرڻو
_ جيترو ممڪن ٿي سگھي گھر ڀاتين کان گھٽ ۾ گھٽ ٻن ميٽرن (ٽن قدمن) جي مفاصلي تي رھو
پنھنجي مٽن مائٽن، دوستن يا پاڙي وارن کان دوائن ۽ ٻين ضرورت جي شين جي خريداري لاءِ مدد حاصل ڪريو. ياد رھي ! اوھانجي ضرورت جون شيون ھو اوھانجي گھر ٻاھر ڇڏي وڃن.
جيڪڏھن اوھانکي کاڌ خوراڪ ۽ ٻين بنيادي ضرورت جي شين لاءِ ھوم ڊليوري جي سھولت گھربل آھي تہ ھتي ڪلڪ ڪري رجسٽر ٿيو
اوھانکي ھر وقت گھر ۾ رھڻ جي سختيءَ سان ھدايت ڪجي ٿي ۽ اوھان خط ملڻ جي تاريخ کان وٺي گھٽ ۾ گھٽ 12 ھفتن تائين ذاتي ميل جول کان پري رھڻ جي ھر ممڪن ڪوشش ڪريو.
جيڪڏھن توھانکي ڪورونا وائرس مان شديد خطرو آھي تہ پنھنجي بچاء خاطر سرڪاري ويب سائيٽ تي ڏنل ھدايت نامو غور سان پڙھڻ لاءِ ڪلڪ ڪريو.
ڪورونا وائرس جي ممڪنہ خطري ھيٺ ايندڙ گھراڻن لاءِ ضروري ھدايتون
</p>
<p>
روزگار جي جڳھ، اسڪول، جي پي سرجري، فارميسي يا اسپتال نہ وڃو
</p>
<p>
پنھنجي استعمال جون شيون ڌار رکو
يا استعمال کان اڳ ۽ پوءِ صفائي رکو
</p>
<p>
مٽن مائٽن دوستن سڀني سان ويجھي رابطي ۾ اچڻ کان پاسو ڪريو
</p>
<p>
کاڌ خوراڪ ۽ دوائون پاڻ وٽ گھرايو
</p>
<p>
عيادت يا ملاقات لاء ايندڙن سان نہ ملو
</p>
<p>
جيڪڏھن ممڪن ھجي تہ اڪيلا سمھو
</p>
<p>
ھٿ بار بار ۽ چڱي طريقي سان
ڌوئيندا رھو
</p>
<p>
پاڻي وڌ ۾ وڌ پيئو
</p>
<p>
علامتن ظاھر ٿيڻ بعد پيراسٽامال استعمال ڪريو
</p>
<p>
اڪيلي سر رھڻ وارين ھدايتن تي ڪيسيتائين رھڻ گھرجي ؟
_ جنھن کي مٿي ڄاڻايل علامتون ھجن تنھن کي گھٽ ۾ گھٽ 7 ڏينھن اڪيلي سِر گھر اندر رھڻ گھرجي.
_ جيڪڏھن اوھان ٻين ماڻھن سان گڏ رھائش پذير آھيو تہ انھن کي پڻ 14 ڏينھن تائين اڪيلو گھر ۾ رھڻ گھرجي تہ جيئن وائرس گھر کان ٻاھر نہ پکڙجي.
_ پر، جيڪڏھن اوھانجي گھر مان ڪنھن کي بہ علامتون ھجن تہ ان کي علامتون ظاھر ٿيڻ واري ڏينھن کان وٺي ايندڙ 7 ڏينھن تائين گھر ۾ اڪيلو رھڻ گھرجي. ڀلي پوءِ 14 ڏينھن کان بہ وڌيڪ وقت ڇو نہ گھر ۾ رھڻو پئجي وڃي.
_ جيڪڏھن ھر صورت ۾ اوھانکي ھڪ ئي گھر ۾ رھڻو پيو پوي تہ جيترو ممڪن ٿي سگھي ھڪ ٻئي کان پري رھو.
سان مونکي ڪڏھن رابطو ڪرڻ کپي؟NHS111
_ جڏھن اوھان محسوس ڪريو تہ اوھين روزمرہ جا عمومي ڪم نہ پيا ڪري سگھو. ايتري قدر جو ٽي وي ڏسڻ، فون استعمال ڪرڻ، لکڻ پڙھڻ وغيرہ
_ جڏھن اوھانکي لڳي تہ اوھان گھر ۾ رھندي پنھنجي بيماري ۾ بھتري محسوس نہ پيا ڪريو.
_ جڏھن اوھانجي حالت وڌيڪ خراب ٿيندڙ محسوس ڪريو.
_ جڏھن 7 ڏينھن کانپوءِ بہ اوھانجي حالت ۾ بھتري نہ اچي.
سان ڪيئن رابطي ۾ اچجي؟NHS111
اھو معلوم ڪرڻ لاءِ اين ايڇ ايس 111 جي آن لائين ڪورونا وائرس سروس استعمال ڪريو .
جيڪڏھن اوھان آن لائين سروس تائين پھچ نٿا رکو تہ اوھين 111 تي ڪال ڪري سگھو ٿا. ان نمبر تي ڪال بلڪل مفت آھي. ھن نمبر تي اوھانکي پنھنجي ٻوليءَ ۾ رھنمائي ڪندڙن کان مدد طلبي سگھجي ٿي.
جيڪڏھن مان پنھنجي اميگريشن بابت فڪرمند آھيان تہ ڇا ڪرڻ کپي؟
ڪورونا وائرس جي باري ۾ اين ايڇ ايس سروس يو ڪي ۾ ڪنھن جي اميگريشن واري حيثيت کان مٿانھين آھي ۽ بلڪل مفت سروس آھي. ان ۾ ڪورونا وائرس جي چڪاس ۽ علاج شامل آھي، ڀلي نتيجو منفي ئي ھجي. اين.ايڇ.ايس اسپتال کي اھو ڄاڻايل آھي تہ ڪورونا وائرس جي چڪاس يا علاج خاطر اميگريشن بابت تصديق ڪرڻ جي گھرج ناھي.
</p>
<p>
ڪورونا وائرس جي پکڙجڻ کان روڪڻ ۾ مدد لاءِ  مان ڇا ٿو ڪري سگھان؟
_ يقيني بڻايو تہ اوھان صابڻ ۽ پاڻيءَ جو استعمال ڪندي گھٽ ۾ گھٽ 20 سيڪنڊز تائين پنھنجا ھٿ بار بار ڌوئيندائو.
_ جيڪڏھن اوھانکي علامت محسوس ٿئي تہ گھر ۾ رھڻ وارين صلاحن تي عمل ڪندائو.
ھي ھدايت نامو اين.ايڇ.ايس صحت بابت ھدايتن مطابق ترتيب ڏنل آھي ۽ ڪنھن بہ قوميت يا مت ڀيد ۽ فرق بنا يو.ڪي ۾ مقيم ھر شخص لاءِ آھي.
وڌيڪ ڄاڻ حاصل ڪرڻ ۽ اين.ايڇ.ايس کان رھنمائي حاصل ڪرڻ لاءِ ڏسو
NHS Guidance : http://www.nhs.uk/conditions/coronavirus-covid-19
WHO Guidance: https://www.who.int/news-room/q-a-detail/q-a-coronaviruses
</p>
<p>
Version 3 [24.03.2020]
</p>
</doc>