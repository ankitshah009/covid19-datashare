<doc docid='dotw_1' lang='arm' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
Կորոնավիրուս (Covid19) Ուղեցույց
ՀԱՅԵՐԵՆ/ ARMENIAN
</p>
<p>
COVID-19 նոր հիվանդություն է, որը կարող է ազդել ձեր թոքերի և շնչուղիների վրա: Դա պայմանավորված է վիրուսով, որը կոչվում է կորոնավիրուս:
</p>
<p>
Բոլորը պետք է մնան տանը, որպեսզի օգնեն կանխել կորոնավիրուսի տարածումը:
Սա ներառում է բոլոր տարիքի մարդկանց, նույնիսկ եթե Դուք չունեք որևէ ախտանիշ կամ առողջական այլ խնդիրներ:
Դուք կարող եք տանից դուրս գալ միայն հետևյալ դեպքերում՝
• անհրաժեշտ գնումներ կատարելու՝ միայն այն դեպքում, երբ դա իսկապես պետք է
• օրական մեկ անգամ մեկ տեսակի մարզանք կատարելու համար, օրինակ` վազելու, զբոսնելու կամ հեծանիվ վարելու՝ մենակ կամ այլ մարդկանց հետ, ում հետ ապրում եք
• բժշկական որևէ անհրաժեշտության դեպքում, օրինակ ՝ դեղատուն այցելելու կամ խոցելի անձին անհրաժեշտ պարագաներ մատակարարելու համար
• աշխատանքի գնալիս և հետ վերադառնալիս, բայց միայն այն դեպքում, երբ դա բացարձակապես անհրաժեշտ է
</p>
<p>
Եթե Դուք ունեք,
• բարձր ջերմություն/տենդ - դուք տաքություն եք զգում ձեր կրծքավանդակին կամ մեջքին դիպչելու ժամանակ
• նոր, շարունակական կամ հարատևող հազ - սա նշանակում է, որ դուք սկսել եք կրկնողաբար, անընդհատ հազալ,
ապա, Դուք պետք է մնաք տանը և հետևեք հնարավոր կորոնավիրուսային վարակ ունեցող անձանց համար նախատեսված մեկուսացման խորհուրդներին։
</p>
<p>
Հանրային վայրերում երկու հոգուց ավելի մարդկանցով հավաքվելը՝ ներառյալ կրոնական հավաքները (բացառությամբ հուղարկավորությունների), արգելված են: Այս խորհուրդին հետևելը շատ կարևոր է, այլապես կարող եք տուգանվել 30-1000 ֆունտով, եթե չպահպանեք։
Ոստիկանները, ներգաղթային ծառայության աշխատողները և զինվորականները կարող են մասնակցել առողջապահական միջոցառումների իրականացմանը, ինչպես նաև ապահովեն սնունդով և այլ անհրաժեշտ պարագաներով՝ խոցելի մարդկանց:
Կորոնավիրուսի պատճառով ներգաղթի հիմքի հաշվառումը ժամանակավորապես դադարեցվում է: Դուք կստանաք SMS տեքստային հաղորդագրություն Ձեր հաջորդ հաշվետվության ամսաթվի մանրամասներով: Ապաստանի համակարգում փոփոխություններ կատարելու մասին լրացուցիչ տեղեկությունների համար տես ՝ https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
Ո՞վ է մեծ ռիսկի ենթարկվում կորոնավիրուսից։
Կորոնավիրուսը ցանկացածի մոտ կարող է առաջացնել լուրջ հիվանդություն, բայց կան որոշ մարդիկ, ովքեր ավելի խոցելի են:
Օրինակ ՝ կորոնավիրուսն ավելի ռիսկային է, եթե ՝
• Ձեզ երբևիցե կատարվել է որևէ օրգանի փոխպատվաստում
• ստանում եք հակաքաղցկեղային ցանկացած տեսակի բուժում
• ունեք արյան կամ ոսկրածուծի քաղցկեղ, ինչպիսին է լեյկոզը
• թոքային լուրջ խնդիրներ ունեցող հիվանդները, ինչպիսին է կիստոզ ֆիբրոզը կամ ծանր ասթման
• առկա է որևէ մի նախադրյալ, որը Ձեզ ավելի ընկալունակ է դարձնում վարակների նկատմամբ
• ընդունում եք դեղեր, որոնք թուլացնում են Ձեր իմունային համակարգը
• հղի եք և ունեք սրտի հետ կապված լուրջ խնդիրներ
</p>
<p>
Եթե կարծում եք, որ համապատասխանում եք այս բարձր ռիսկի կատեգորիաներից որևէ մեկին, և Ձեր առողջապահական խմբի կողմից նամակ չեք ստացել կամ Ձեր բժիշկը Ձեր հետ չի կապվել մինչև կիրակի` 29 մարտի 2020, ապա Դուք պետք է քննարկեք Ձեր մտահոգությունները Ձեր տեղամասային բժշկի կամ հիվանդանոցի բժշկի հետ: Եթե բժիշկ չունեք, դիմեք DOTW UK- ին՝ աջակցության համար՝ 0808 1647 686 հեռախոսահամարով (սա անվճար հեռախոսահամար է) կամ էլ. փոստով clinic@doctorsoftheworld.org.uk
</p>
<p>
Ո՞վ է մեծ ռիսկի ենթարկվում կորոնավիրուսից։
Եթե Դուք ունեք կորոնավիրուսով հիվանդանալու լուրջ վտանգ, ապա կան հավելյալ բաներ, որոնք Դուք պետք է անեք ՝ դրանից խուսափելու համար:
Դրանք ներառում են.
• տանը մնալը․ Դուք չպետք է գնաք գնումներ կատարելու, դեղորայք վերցնելու կամ մարզանք կատարելու
• հնարավորինս առնվազն 2 մետր (3 քայլ) հեռավորություն պահպանեք Ձեր տան մյուս անդամներից
Խնդրեք ընկերներին, ընտանիքի անդամներին կամ հարևաններին Ձեր փոխարեն գնումներ կատարել և դեղեր գնել: Խնդրեք, որ դրանք թողնեն Ձեր դռան մոտ:
Եթե օգնության կարիք ունեք սնունդ կամ այլ անհրաժեշտ պարագաներ ձեռք բերելու համար,ապա կարող եք գրանցվել կորոնավիրուսային աջակցություն ստանալու համար:
Ձեզ խստորեն խորհուրդ է տրվում միշտ մնալ տանը և խուսափել դեմ առ դեմ շփումներից ՝ Ձեր նամակը ստանալու օրվանից առնվազն 12 շաբաթվա ընթացքում։
Եթե կորոնավիրուսով վարակվելու ռիսկի բարձր խմբում եք, ապա կարդացեք Ինքներդ Ձեզ պաշտպանելու մասին ամբողջական խորհուրդը GOV.UK կայքում։
</p>
<p>
Մեկուսացման ուղեցույց հնարավոր կորոնավիրուսային վարակ ունեցողների համար
</p>
<p>
Մի՛ գնացեք աշխատանքի, դպրոց, ընդհանուր բնույթի պլանային վիրահատությունների, դեղատուն կամ հիվանդանոց
</p>
<p>
Օգտագործե՛ք առանձնացված իրեր կամ մաքրեք դրանք օգտագործելուց հետո
</p>
<p>
Խուսափե՛ք այլ մարդկանց հետ սերտ շփումից
</p>
<p>
Ապահովե՛ք Ձեր համար սննդի և դեղորայքի առաքում/մատակարարում
</p>
<p>
Խուսափե՛ք այցելուներ ունենալուց
</p>
<p>
Քնե՛ք մենակ, եթե հնարավոր է
</p>
<p>
Պարբերաբար լվացե՛ք Ձեր ձեռքերը
</p>
<p>
Բավականաչափ շատ ջուր խմե՛ք
</p>
<p>
Ընդունեք Պարացետամոլ՝ Ձեր ախտանշաները մեղմելու համար
Լրացուցիչ տեղեկությունների համար:
https://www.gov.uk/government/publications/covid-19-stay-at-home-guidance
</p>
<p>
Ո՞րքան ժամանակ պետք է հետևել մեկուսանալու խորհրդին:
• Ախտանշաններ ունեցող յուրաքանչյուր անձ պետք է մնա տանը և մեկուսանա առնվազն 7 օրով:
• Եթե Դուք ապրում եք այլ մարդկանց հետ, ապա նրանք պետք է առնվազն 14 օր մնան տանը և մեկուսանան, որպեսզի վարակը տանից դուրս չտարածեն:
• Բայց եթե Ձեր տան անդամներից որևէ մեկը ախտանիշ ունի, ապա նրանք պետք է մնան տանը և մեկուսանան 7 օր՝ իրենց մոտ ախտանշաները սկսվելու պահից հաշված՝ նույնիսկ, եթե դա նշանակում է, որ նրանք 14 օրից ավելի տանն են:
• Եթե Դուք ապրում եք 70 և ավելի տարեկան անձի հետ, ով ունի ծանրացուցիչ հանգամանք՝ հղի է կամ ունի թուլացած իմունային համակարգ, ապա փորձեք գտնել մեկ այլ վայր, որտեղ նրանք կկարողանան մնալ 14 օր :
• Եթե ստիպված եք միասին մնալ տանը, ապա փորձեք որքան հնարավոր է հեռու մնալ միմյանցից:
Ե՞րբ պետք է կապվել NHS 111-ի հետ
• Դուք այնքան վատ եք զգում, որ չեք կարողանում անել որևէ բան, որ սովորաբար անում էիք, ինչպիսիք են՝ հեռուստացույց դիտելը, Ձեր հեռախոսն օգտագործելը, կարդալը կամ անկողնուց վեր կենալը
• Դուք զգում եք, որ չեք կարող հաղթահարել ձեր ախտանշանները տանը
• Ձեր վիճակը գնալով վատթարանում է
• 7 օրվա ընթացքում Ձեր ախտանիշները չեն լավանում
Ինչպե՞ս կապվել NHS 111-ի հետ:
Դուք կարող եք օգտվել NHS 111 առցանց կորոնավիրուսային ծառայությունից` պարզելու Ձեր հաջորդ քայլը/անելիքը: Եթե ​​չեք կարող մուտք գործել առցանց ծառայություններ, ապա կարող եք զանգահարել 111 հեռախոսահամարով (այս համարն անվճար է): Դուք կարող եք ցանկացած լեզվով թարգմանիչ խնդրել:
Ի՞նչ կլինի, եթե ես անհանգստանում եմ իմ ներգաղթի կարգավիճակից:
Կորոնավիրուսի համար նախատեսված բոլոր NHS ծառայությունները բոլորի համար անվճար են ՝ անկախ Միացյալ Թագավորությունում իրենց ներգաղթի կարգավիճակից: Սա ներառում է կորոնավիրուսի վերաբերյալ թեստավորում և բուժում, նույնիսկ, եթե արդյունքը բացասական է: NHS հիվանդանոցներին հրահանգ է տրվել, որ կորոնավիրուսի թեստավորում կամ բուժում ստացող անձանց համար ներգաղթի վերաբերյալ ստուգումներ չեն պահանջվում և չեն իրականացվելու։
</p>
<p>
Ի՞նչ կարող եմ անել Կորոնավիրուսի տարածումը կանխելու համար։
• Համոզվե՛ք, որ Դուք հաճախ լվանում եք Ձեր ձեռքերը օճառով և ջրով ՝ առնվազն 20 վայրկյան տևողությամբ
• Հետևե՛ք տանը մնալու խորհուրդներին
Այս ուղեցույցը կազմված է NHS-ի առողջապահական ուղեցույցի և տեղեկատվության հիման վրա, և կիրառելի է Մեծ Բրիտանիայում բոլորի համար ՝ անկախ ծննդավայրից:
Լրացուցիչ տեղեկությունների համար՝
• NHS Guidance: https://www.nhs.uk/conditions/coronavirus-covid-19/
• WHO guidance: https://www.who.int/news-room/q-a-detail/q-a-coronaviruses
Version 3 [24.03.2020]
</p>
</doc>