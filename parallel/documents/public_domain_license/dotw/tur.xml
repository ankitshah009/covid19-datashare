<doc docid='dotw_1' lang='tur' source='https://drive.google.com/drive/folders/193qQN9l04Dvf0N9L5zeWTiXK_DRbrAxg' type='parallel' original_language='eng' translation_mode='manual'>
<p>
Koronavirüs (Covid19) Rehberi
Türkçe / TURKISH
</p>
<p>
COVID-19 akciğerlerinizi ve solunum yollarınızı etkileyebilecek yeni bir hastalıktır. Buna koronavirüs adı verilen bir virüs neden olur.
Koronavirüsün yayılmasını durdurmaya yardımcı olmak için herkes evde kalmalıdır. Bu, sağlık problemleri veya herhangi bir belirtileri olmasa dahi her yaştan tüm insanlar için geçerlidir. Sadece aşağıdaki sebepler için evden dışarı çıkabilirsiniz:
• Temel ihtiyaçların tedariki için – sadece buna gerçekten ihtiyacınız olduğunda
• Günde 1 suret egzersiz yapmak için – örneğin koşmak, yürümek, bisiklet sürmek, yalnız veya yaşadığınız kişilerle birlikte
• Tıbbi ihtiyaçlar için – örneğin, eczaneye gitmek veya temel erzak malzemelerini savunmasız kişilere ulaştırmak için
• İşe gidip gelmek için – ancak sadece kesinlikle gerekli olduğu durumda
</p>
<p>
Aşağıdaki belirtileriniz varsa evde kalmalısınız ve muhtemel koronavirus enfeksiyonu iceren evler icin izolasyon rehberini takip etmelisiniz:
• yüksek ateş – göğsünüze ve sırtınıza dokunduğunuzda sıcak hissederseniz
• yeni ve sürekli bir öksürük – tekrar edecek şekilde öksürmeye başlarsanız
</p>
<p>
Halka açık alanlarda iki kişiden fazla toplanmak -dini toplanmalar da dahil (cenazeler hariç) – yasaklanmıştır. Bu kurala uymanız önemlidir, uymazsanız para cezasına çarptırılabilirsiniz.
Polis, göç memurları, ve ordu mensupları kamu sağlığı önlemlerini tatbik etmede, ve yiyecek ve diğer temel ihtiyaçların savunmasız kişilere teslim edilmesinde bir rol oynayabilir.
Koronavirüsten dolayı, göç durumundan dolayı kefalet şartı olan kişilerin düzenli olarak rapor verme yükümlülüğü  geçici olarak durdurulmuştur. Bir sonraki rapor verme tarihiniz ile ilgili detaylar size SMS mesajı ile bildirilecektir. İltica sistemiyle ilgili daha fazla bilgi için, bakınız: https://www.refugeecouncil.org.uk/latest/news/changes-to-home-office-asylum-resettlement-policy-and-practice-in-response-to-covid-19/
Kimler koronavirüs’ten dolayı yüksek riskli gruptadır?
Koronavirüs herkes ciddi bir şekilde hasta edebilir, ancak bazı kimseler daha yüksek risk taşımaktadır.
Örneğin, eğer aşağıdaki koşullar sizin için geçerliyse koronavirüsten dolayı yüksek riskte olabilirsiniz:
• daha önce size organ nakli yapıldıysa
• bazı türlerde kanser tedavisi alıyorsanız
• kan veya ilik kanseri iseniz, örneğin lösemi
• ileri seviyede bir akciğer rahatsızlığınız varsa, örneğin kıstık fıbrosiz veya ileri seviyede astım
• enfeksiyona maruz kalmanızı daha çok muhtemel hale getirecek bir sağlık durumunuz varsa
• bağışıklık sisteminizi zayıflatan bir ilaç kullanıyorsanız
• hamileyseniz ve ciddi bir kalp rahatsızlığınız varsa
Eğer bu yüksek riskli grup kategorisinde olduğunuzu düşünüyorsanız ve 29 Mart 2020 Pazar gününe kadar sağlık ekibinizden bir mektup almadıysanız veya aile doktoru (GP) irtibata geçmediyse, kaygılarınızı aile doktoru (GP) veya hastane doktorunuzla görüşmelisiniz. Eğer bir aile doktorunuz (GP) yoksa, DOTW UK ile irtibata geçerek destek isteyin: 0808 1647 686 (bu, aramasi ücretsiz bir numaradır) veya clinic@doctorsoftheworld.org.uk adresine eposta gönderin.
</p>
<p>
Eğer yüksek riskli gruptaysanız kendinizi nasıl koruyabilirsiniz?
Eğer koronavirüs’ten dolayı ciddi bir şekilde hasta olabilecek yükek riskli gruptaysanız, virüse yakalamaktan sakınmak için yapabilecekginiz ekstra şeyler var.
Bunlar:
• Evden dışarı çıkmamak – dışarıya alışveriş için, ilaç tedarik etmek için veya egzersiz için çıkmamalısınız
• Mümkün olduğunca evinizdeki diğer kişilerden en az 2 metre (3 adım) uzak durmaya çalışın
Arkadaşlarınızdan, ailenizden ve komşularınızdan alışveriş ve ilaç tedarikini yapmalarını isteyin. Onlar bu malzemeleri kapınızın dışına bırakmalıdırlar.
Eğer yiyecek gibi temel ihtiyaçların size tesliminde yardıma ihtiyacınız varsa, koronavirüs desteği almak için kayıt olabilirsiniz.
Mektubu teslim aldığınız tarihten itibaren 12 hafta boyunca evde kalmanız ve herhangi bir yüzyüze temastan kaçınmanız şiddetle önerilmektedir.
Eğer koronavirüs’ten dolayı yüksek riskli grup içerisindeyseniz, kendinizi korumayla ilgili tüm rehberi GOV.UK websitesinden okuyun.
Muhtemel koronavirüs enfeksiyonu içeren evler için izolasyon rehberi
</p>
<p>
İş, okul, GP sağlık merkezleri, eczane veya hastaneye gitmeyin
</p>
<p>
Ayrı araç, gereç, malzeme, eşya vb. kullanın veya kullanmadan önce temizleyin
</p>
<p>
Diğer insanlarla yakın temastan kaçının
</p>
<p>
Yiyecek ve ilaçları evinize teslim ettirin
</p>
<p>
Ziyaretçi kabul etmeyin
</p>
<p>
Mümkünse yalnız uyuyun
</p>
<p>
Ellerinizi düzenli olarak yıkayın
</p>
<p>
Bol bol su için
</p>
<p>
Belirtileri hafifletmek için paracetamol için
</p>
<p>
Daha fazla bilgi için bakınız: https://www.gov.uk/government/publications/covid-19-stay-at-home-guidance
</p>
<p>
Ne kadar süre boyunca izolasyon rehberini takip etmeliyim?
• Yukarıdaki belirtileri gösteren herkes 7 gün boyunca evde kalmalı ve digger insanlardan izole olmalıdır.
• Eğer başka insanlar ile yaşıyorsanız, enfeksiyonun evin dışına bulaşmasını önlemek için onlar da en az 14 gün boyunca evde kalmalı ve diger insanlardan izole olmalıdırlar.
• Ancak, evinizde yaşayan herhangi biri belirtileri gösterirse, onlar bu belirtileri göstermeye başladığı günden itibaren 7 gün boyunca evde kalmalı ve diger insanlarda izole olmalıdırlar. Onlar bunu 14 günden fazla evde kalmış olsalar da yapmalıdırlar.
• Eğer 70 ve uzeri yaşta, uzun dönem rahatsızlıkları olan, hamile  veya bağışıklık sistemi zayıf kişilerle  yaşıyorsanız, onların 14 gün boyunca kalabilecekleri başka bir yer aramaya çalışın.
• Eğer aynı evde yaşamak zorundaysanız, birbirinizden mümkün olduğunca uzak durmaya çalışın.
NHS 111 ile ne zaman irtibata geçmeliyim?
• normalde yapabildiğiniz televizyon izlemek, telefonu kullanmak, okumak veya yataktan çıkmak gibi faaliyetleri yapamayacak kadar hasta hissettiğinizde
• evde belirtilerinizle baş edemeyeceğinizi hissettiğinizde
• durumunuz kötüleştiginde
• belirtileriniz 7 gün sonra düzelmediğinde
</p>
<p>
NHS 111 ile nasıl irtibata geçebilirim?
Ne yapacağınızı öğrenmek için internet üzerinden NHS 111 koronavirüs hizmetini kullanabilirsiniz. İnternet üzerinden bu hizmete erişemiyorsanız 111'i arayabilirsiniz (bu, araması ücretsiz bir numaradır). Kendi dilinizde bir çevirmen isteyebilirsiniz.
</p>
<p>
Göçmenlik durumumdan endişe ediyorsam ne olur?
Koronavirüs için tüm NHS hizmetleri, Birleşik Krallık’taki göçmenlik durumlarına bakılmaksızın herkes için ücretsizdir. Bu koronavirüs testini ve tedavisini içerir (Sonuç negatif olsa bile ücretsizdir). NHS hastanelerine koronavirüs testi veya tedavisinden dolayı göçmenlik kontrollerinin yapılmaması bildirildi.
</p>
<p>
Koronavirüs’ün yayılmasını engellemek için ne yapabilirim?
• Ellerinizi sık sık sabun ve su kullanarak en az 20 saniye yıkadığınızdan emin olun
• Belirtileriniz varsa evde kalmayla ilgili tavsiyelere uyun
Bu sayfadaki tavsiyeler NHS sağlık hizmetlerinin tavsiye ve bilgilendirmelerine dayanmaktadır ve bu tavsiyeler kişilerin hangi ülkede doğduklarına bakılmaksızın Birleşik Krallık’ta yaşayan herkes için geçerlidir. Daha fazla bilgi için bkz:
• NHS rehberi: https://www.nhs.uk/conditions/coronavirus-covid-19/
• WHO (Dünya Sağlık Örgütü) rehberi: https://www.who.int/news-room/q-a-detail/q-a-coronaviruses
Version 3 [24.03.2020]
</p>
<p>
2
</p>
</doc>