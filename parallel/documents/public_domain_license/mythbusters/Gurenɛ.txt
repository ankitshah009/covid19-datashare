Sɛla n dagi yelemiŋerɛ Korona varusi teem wa puan (lasebaarɛ wa yese la WHO) 
1.     Fu san bɔna wuntɛɛŋa puan bii zian n tulegɛ paɛ 25C KAN ta'am gu ti Korona varusi (COVID-19) kan nyɔkɛ fu. 
2.     Fu ta'am yee Korona varusi ba'a wa puan (COVID-19). Korona varusi san nyɔkɛ fu la KA pa'alɛ ti fu kɔ'ɔm tara ku la bala fu vom puan bisa fu kum. 
3.     La dagi sira ti fu san ta'am nyɔkɛ fu vo'osum paɛ sɛkɔnsi duma pia (10 ) bii gaŋɛ bala dee ka kɔsɛ bii ka tara daaŋɔ seko pa'alɛ ti fu KA tari korona varusi ( COVID-19) bii fu tara vo'osum puan basɛka. 
4.     Daam nyua KAN ta'am gu ti COVID-19 kan nyɔkɛ fu. La de la sɛla n wan tara daaŋɔ bɔ'ɔra fu. 
5.     COVID-19 varusi TA'AM lamesa nɛreba tinsesi puan n tulegɛ bii ma'ɛ. 
6.     Tiŋa n ma'ɛ bii sinoo n boi zian KAN ta'am ku basaaŋa wa n de korona varusi wa. 
7.    Fu san sɔ kotuulega la KAN ta'am gu korona varusi ba'a wa. 
8.     Korona varusi ba'a wa KAN ta'am doose dusi n dɔm fu puan nyɔkɛ fu. 
9.     Magesiini mina ti fu ni pee fu nu'usi dee dikɛ nyiile ti la ku'ɛ la KAN ta'am ku korona varusi. 
10.  Fu san dikɛ daam (akahɔli) bii kolorini iŋɛ fu inya la KAN ta'am ku korona varusi. 
11.  Tisebo ti ba tara luta gu'ura nimoonia la KAN ta'am gu korona varusi. 
12.  Fu san tara yaarum ko'om sukena fu nɔɔrɛ la KAN suŋɛ gu ti korona varusi kan nyɔkɛ fu. 
13.  La ka de sira ti fu san dita galiki la wan ta'am gu ti korona varusi KAN nyɔkɛ fu. 
14.  Magesiini mina ti ba wi'ira ku ti 'ultraviolet' ti ku tara lɛtiriki la wan ta'am ku korona varusi? 
UV bugum la kan sum ti fu tara nyiila fu nu'usi bii fu inganɛ yɛsa la tuulega la ta'am basɛ ti fu inya zakum. 
15.  Magesiini mina ti ba ni dikɛ makɛ bisɛ fu inya n tulegɛ paɛ se'em na wan ta'am basɛ ti fu baŋɛ nɛra tari ba'a wa bii a ka tari? 
A suŋeri ti fu baŋera la nɛra n tari fiva ti a inya tulegɛ gaŋɛ fu inya sum ti la tulegɛ se'em na yɛsera la fu san tara korona varusi ba'a la. Dee nɛra la san tara ba'a la dee ka tara fiva magesiini la kan ta'am basɛ ti fu baŋɛ. Sɛla n sɔi la, la ni paɛ la dabesa ayi (2) paara dabesa pia(10) puan dee ti ba'a la niɛ peelum ti a duma bɛ'ɛra bii tara fiva. 
16.  Korona varusi wa nyɔgeri la bunkureba ma'a bii ku ta'am lagum nyɔgera kɔmbibesi? 
Ba'a wa ka zɛ kɔma la bunkureba korona varusi (COVID-19) nyɔgeri la nɛra woo. 
17.  Dee topaya titum wa taaba ta'am gu'ura bii tibera korona varusi? 
Aayi la kan ta'am gu bii tibɛ ba'a wa, see bakitiiriya ma'a. 
18.  Tiim boi ŋwana mɔpi tana gu'ura bii tibira korona varusi wa? 
Tole la zina tiim ka boi ŋwana mɔpi tana gu'ura bii tibera korona varusi. 
19.  5G mobali nɛtwɛki KA tari korona varusi lamesa nɛreba. 