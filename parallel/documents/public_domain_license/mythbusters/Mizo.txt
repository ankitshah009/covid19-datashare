Corona virus chungchanga thu belhchian dawl lo tarlanna (WHO atanga lak chhawn) 
1.  Kan taksa hi ni sa-ah emaw hmun lum zawng degree celsius 25 aia sangah kan awm avangin coronavirus (COVID-19) natna hrik lakah kan him THEI LO. 
2.     Coronavirus natna (COVID-19) i kai chuan i dam leh thei a ni. Natna thar coronavirus i kai avang khan dam chhungin i kai reng dawn tihna A NI LO. 
3.     Second 10 emaw a aia rei thaw lo chunga khuh leh harsatna nei lova i awm theih avang ringawtin coronavirus natna (COVID-19) emaw chuap natna dangte lakah i fihlim TIHNA A NI LO. 
4.     Zu in hian COVID-19 lakah a veng LO che mai ni lovin a hlauhawm zawk hle a ni. 
5.     COVID-19 hrik hi khaw lum leh hnawngah a inkai THEIH a ni. 
6.  Khaw vawt leh vur tlate hian coronavirus hrik hi an that THEILO a ni. 
7.    Tui sa a inbual hian coronavirus natna kan kai tur a veng THEILO a ni. 
8.     Coronavirus hrik hi thosi seh atanga inkaichhawn THEIH A NI LO. 
9.     Khawl hmanga kut chhem ro na hian coronavirus hrik a that THEILO. 
10.  Taksa pumpuia alcohol emaw chlorine in kah hian coronavirus hrik a that THEI LO. 
11.  Chuap natna laka invenna damdawi i lak hian coronavirus hrik kai theihna lakah a veng LO che. 
12.  Tui chi al a zing taka i hnar i tih fai hian coronavirus hrik kai theihna lakah a veng LO che. 
13.  Purun var ei hian coronavirus hrik kai theihna lakah a veng LO che. 
14.  Coronavirus hrik hi ultraviolet disinfection lamp in a that thei em? 
UV lamp te hian UV radiation an pe chhuak a, chu chuan vun lamah harsatna a thlen theih avangin kut emaw vun tihfai nan hman loh tur a ni. 
15.  Khawsik leh sik loh tehna khawl hi coronavirus hrik kai leh kai lo hriat nan engtiang taka rintlak nge? 
Khawsik leh sik loh tehna khawl hi coronavirus hrik kai avanga khawsik (taksa lum zawng pangngai aia taksa lum tihna) neite hmuh chhuah nan a hman tlak a ni. Amaherawhchu, heng khawlte hian coronavirus kai tawh si khawsik la lang chhuak si lo te a hre thei lo. A chhan chu a nat dan lanchhuah nan ni 2 atanga ni 10 tal natna hrik kai hnuah hun a mamawh avangin. 
16.  Coronavirus hrik hian kum lama upa-te a nghawng em, anih loh pawhin kum lama naupang zawkte pawh a nghawng ve tho em? 
Kum bi thliah chin nei lovin coronavirus hrik (2019-nCoV) hi mi zawng zawng kai theih a ni. 
17.  Antibiotic- te hi coronavirus hrik laka inven nan leh a tihdam nan a hman tlak em? 
Hman tlak loh, antibiotic-te hian virus an that thei lo a bacteria chauh an that thei a ni. 
18.  Coronavirus hrik laka lo invenna tur emaw a enkawl theihna tur damdawi bik a awm em? 
Vawiin thlengin coronavirus hrik laka invenna tur emaw enkawlna tur atana damdawi hman tura tih bik a la awm lo. 
19.  5G mobile network in COVID-19 a thehdarh THEI LO. 