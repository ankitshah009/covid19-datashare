Ku lwisana na mavunwa mayelana na xitsongwatsongwana xa khorona (adopted from WHO) 
1.    Ku va edyaymbyini kumbe eka mahiselomatitimelelo (temperatures) lama hundzaka 25 wa tidigiri ta selixiyasi A SWI siveli vuvabyi bya xitsongwatsongwana xa khorona (COVID-19). 
2.     U nga hola eka vuvabyi bya xitsongatsongwana xa khorona (COVID-19). Ku va na xitsongwatsongwana lexintshwa xa khorona A SWI vuli leswaku u ta va na xona vutomi bya wena hinkwabyo. 
3.     Ku va u yima ku hefemula (hikuva u swi endla hi wexe) ku ringana tisekene ta 10 kumbe ku tlula u nga ri ku khohloleni kumbe u nga ri ku tikeriweni A SWI vuli leswaku u hava vuvabyi bya xitsongwatsongwana xa khorona (COVID-19), kumbe vuvabyi byin’wana na byin’wana bya mahahu. 
4.     Ku nwa byalwa/xihoko A SWI ku sirheleli eka COVID-19 naswona swi nga va na khombo eka wena. 
5.     Xitsongwatsongwana xa COVID-19 XI NGA tlulela eka tindhawu leti nga na maxelo mo hisa kumbe ma ridzukudzuku. 
6.     Maxelo mo titimela na gamboko A SWI nge dlayi xitsongwatsongwana lexintshwa xa khona. 
7.     Ku hlamba hi mati mo hisa A SWI siveli xitsongwatsongwana lexintshwa xa vuvabyi bya khorona. 
8.     Xitsongwatsongwana lexintshwa xa khorona A XI tluleli hi ku lumiwa hi nsuna. 
9.     Swiomisamisisi A SWI swi koti ku dlaya xitsongwatsongwana lexintshwa xa khorona. 
10.  Ku tifafazela xihoko kumbe tlilorayini emirini wa wena hinkwawo A SWI dlayi xitsongwatsongwana lexintshwa xa khorona. 
11.  Mirhi yo sivela nyumonia A YI ku sirheleli eka xitsongwatsongwana lexintshwa xa khorona. 
12.  Ku tshamela ku tibasisa nhompfu hi saline A SWI pfuni eka ku sivela ku khomiwa hi xitsongwatsongwana lexintshwa xa khorona. 
13.  Ku dya galiki A SWI pfuni eka ku sivela ku khomiwa hi xitsongwatsongwana lexintshwa xa khorona. 
14.  Xana rivoni ro dlaya switsongwatsongwana ra ultraviolet (UV) ri nga dlaya xitsongwatsongwna lexintshwa xa khorona ke? 
Timboni ta ultraviolet (UV) a ti fanelangi ku tirhisiwa ku basisa swandla/mavoko kumbe tindhawu tin’wana ta nhlonghe hikuva matimba (radiation) lama sukaka eka rivoni leri ma nga karhata nhlonghe. 
15.  Xana swikenara swa thermal swi tirha ku fika kwihi eka ku kuma vanhu lava khomiweke hi xitsongwatsongwana lexintshwa xa khorona ke? 
Swikenara swa thermal swa swi kota ku kuma vanhu lava va nga na swikombiso swa mudinyana (lava nga na mahiselomatitimelelo ma miri lama hundzaka ma ntolovelo) lowu vangiwaka hi xitsongwatsongwana lexintshwa xa khorona. Kambe swikenara leswi swa thermal a swi swi koti ku kuma vanhu lava khomiweke hi xitsongwatsongwana xa khorona loko va nga si vabya kumbe ku va na mudinyana. Leswi swi va tano hikuva swi teka kwalomu ka masiku mambirhi (2) ku ya ka khume (10) vanhu lava khomiweke hi xitsongwatsongwana lexi xa khorona va nga si vabya na ku va na mudinyana. 
16.   Xana xitsongwatsongwana lexintshwa xa khorona xi khoma vanhu lavakulu, kumbe na vanhu lavatsongo xi nga va khoma ke? 
E-e. Vanhu va malembe mo hambanahambana va nga khomiwa hi xitsongwatsongwana lexintshwa xa khorona (COVID-19). 
17.   Xana swilwanaswitsongwatsongw anaemirini (antibiotics) swi nga swi kota ku sivela kumbe ku tshungula xitsongwatsongwana lexintshwa xa khorona ke? 
E-e, swilwanaswitsongwatsong wanaemirini (antibiotics) a swi swi koti ku dlaya switsongwatsongwana swa muxaka wa tivhayirasi (viruses), swi kota ku dlaya switsongwatsongwana swa muxaka wa tibakitheriya (bacteria). 
18.  Xana yi kona mirhi yo karhi leyi yi nga sivelaka kumbe ku tshungula xitsongwatsongwana lexintshwa xa khorona ke? 
Ku fikela eka nkarhi wa sweswi, ku hava murhi wo karhi lowu bumabumeriweke ku sivela kumbe ku tshungula xitsongwatsongwana lexintshwa xa khorona. 