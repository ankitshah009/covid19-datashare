Pembongkaran Fakta-fakta palsu tentang Coronavirus (diambil daripada WHO) 
1.     Pendedahan kepada cahaya matahari atau suhu melebihi 25C darjah TIDAK MENGHALANG jangkitan COVID-19. 
2.     Jika anda menghidap COVID-19, ia TIDAK bermakna anda akan menghidap virus tersebut seumur hidup. Anda boleh pulih daripada penyakit COVID-19. 
3.     Kemampuan menahan nafas selama 10 saat atau lebih tanpa batuk atau merasa ketidakselesaan TIDAK BERMAKNA anda bebas daripada penyakit coronavirus (COVID-19) atau penyakit paru-paru lain. 
4.     Pengambilan minuman beralkohol TIDAK melindungi anda daripada jangkitan COVID-19 dan ianya mungkin berbahaya. 
5.     Virus COVID-19 BOLEH merebak di iklim panas dan lembap. 
6.     Cuaca sejuk dan salji TIDAK BOLEH membunuh coronavirus. 
7.    Mandi air panas TIDAK akan mencegahkan jangkitan COVID-19. 
8.     Coronavirus TIDAK BOLEH disebarkan melalui gigitan nyamuk. 
9.     Pengering tangan TIDAK BOLEH membunuh coronavirus. 
10.  Penyemburan bahan alkohol atau klorin di seluruh badan TIDAK BOLEH membunuh coronavirus. 
11.  Vaksin penyakit pneumonia (radang paru-paru) TIDAK melindungi anda daripada coronavirus. 
12.  Pengunaan larutan air garam untuk membersihkan hidung dengan kerap TIDAK melindungi anda daripada jangkitan coronavirus. 
13.  Pengambilan bawang putih TIDAK mencegah jangkitan COVID-19. 
14.  Bolehkah lampu cahaya ultraviolet membunuh coronavirus? 
Lampu cahaya UV tidak patut digunakan atas tangan atau mana- mana bahagian kulit sebab ia boleh mengakibatkan kegatalan kulit. 
15.  Sejauh manakah mesin pengimbas haba mampu mengesan orang yang dijangkiti coronavirus? 
Mesin pengimbas haba berkesan bagi menentukan orang yang mempunyai simptom demam panas (iaitu mempunyai suhu badan yang lebih tinggi dari biasa) yang disebabkan oleh coronavirus. Namun, pengimbas suhu tidak boleh mengesan sesiapa yang telah dijangkiti coronavirus tetapi belum sakit demam. Hal ini adalah kerana ia mengambil masa selama 2 hingga 10 hari bagi sesiapa yang dijangkiti COVID-19 untuk menunjukkan simptom seperti demam panas. 
16.  Siapakah yang boleh dijangkiti penyakit COVID-19? Adakah golongan berusia sahaja yang terjejas, ataupun orang muda juga? 
Semua orang dari setiap peringkat umur boleh dijangkiti coronavirus (2019- nCoV). 
17.  Adakah antibiotik berkesan untuk mencegah dan merawat COVID-19? 
Antibiotik hanya berkesan pada jangkitan bakteria dan tidak berkesan bagi penyakit virus seperti COVID-19. 
18.  Apakah ubat-ubat yang boleh mencegah atau merawat jangkitan COVID-19? 
Sehingga kini, tiada ubat khusus yang disyorkan untuk mencegah atau merawat jangkitan COVID-19. 
19.  COVID-19 TIDAK boleh disebarkan oleh rangkaian mudah alih 5G. 