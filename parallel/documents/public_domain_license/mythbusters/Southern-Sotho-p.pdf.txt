Thuto ka tseo eleng nnete ka kokwana-hloko ya corona (ditaba tsena di tswa ho ba mokgatlo wa lefatshe wa tsa bophelo bo botle (WHO)) 
1.     Ho  dula letsatsing kapa ho ba mochesong o ka hodimo ho dikharata tse mashome a mabedi a metso e mehlano (25 Â°C) HA HO THIBELE kokwana-hloko ya corona (COVID-19). 
2.     U ka fola kokwana-hloko ya corona (COVID -19).  Ho tshwaetswa bocha HA HO BOLELE hore u tla ba le yona bophelo bohle. 
3.     Ho khona kapa ho atleha ho emisa ho hema nako e ka etsang metsotswana e leshome (10 seconds), kapa e fetang moo u sa khohlole, kapa u sa bipetsane HA HO BOLELE hore ha u na kokwana- hloko ya corona (COVID-19), kapa le leng la mafu a matshwafo. 
4.    Ho nwa jwala HA HO U SIRELETSE khahlanong le kokwana-hloko ya corona (COVID -19), empa ho u beha kotsing ya ho fumana tshwaetso. 
5.     Kokwana-hloko ya corona (COVID-19) e ka TSHWAETSANA dibakeng tse nang le maemo a lehodimo a chesang kapa a mongobo. 
6.     Maemo a batang a lehodimo a KE KE A BOLAYA kokwana-hloko ya corona (COVID-19). 
7.    Ho hlapa ka metsi a chesang HA HO THIBELE kokwana- hloko ya corona (COVID-19). 
8.     Kokwana-hloko ya corona (COVID-19) e KEKE YA TSHWAETSANA ka ho longwa ke monwang. 
9.     Mechini e omisang matsoho (hand dryers) HA E BOLAYE kokwana-hloko ea corona. 
10.  Ho itshela ka di-chemical tse kang (alcohol le Chlorine) mmeleng HO KEKE HWA BOLAYA kokwana-hloko ya corona. 
11.  Diente (vaccines) tse lwantshang lefu la serame (pneumonia) HA LI U SIRELETSE khahlanong le kokwana-hloko ya corona (COVID-19). 
12.  Ho dula o hlatswa kapa ho tshela dinko ka motswako wa metsi le letswai  (saline) kgafetsa HA HO THUSE HO THIBELA tshwaetso ya kokwana-hloko ya corona. 
13.  Ho ja mofuta wa konofolo (garlic) HA HO THUSE HO THIBELA tshwaetso ya kokwana-hloko ya corona (COVID-19). 
14.  Na lebone le bolayang dikokwana- hloko ka matla a motlakase le a makenete (electromagnetic force) le ka bolaya kokwana-hloko ya corona? 
Karabo: Mabone a mofuta ona HA TLAMEHA ho sebediswa ho hlwekisa matsoho kapa dikarolo tse ding tsa mmele ka ha sena se ka bakela motho ho phumuha mme letlalo la utlwa bohloko. 
15.  Mechini e hlahlobang mocheso (thermal scanners) e matla ha kae tlhahlobong ya batho ba tshwaeditsweng ke kokwana- hloko ya corona? 
Karabo: Mechini ena e matla ho fumana batho ba seng ba ena le mocheso o phahameng (fever) o bakwang ke tshwaetso ea kokwana-hloko ya corona empa ha e fumane le ho hlahellisa batho ba seng ba ena le kokwana- hloko ya corona empa ba so be le mocheso o phahameng. Sena se bakwa ke hobane, ho nka matsatsi a mabeli ho isa ho a leshome pele batho ba nang le tshwaetso ya kokwana-hloko ena ba kula kapa ba e ba le mocheso o phahameng. 
16.  Na kokwana-hloko ya corona e ama batho ba tsofetseng kapa ba baholo feela kapa le ba banyane ba ka ameha? 
Karabo: Kokwana-hloko ena e ka tshwaetsa mang kapa mang ho sa tsotellehe palo ya dilemo. 
17.  Na meriana e bolayang dikokwana (antibiotics) e matla ho thibela kapa ho phekola kokwana-hloko ya corona? 
Karabo: Meriana ena ha e sebetse khahlanong le dikokwana- hloko (viruses), e sebetsa feela khahlanong le baketheria (bacteria). 
18.  Na ho na le meriana e khethehileng e seng e ka sebediswa ho thibela kapa ho phekola kokwana-hloko ya corona? 
Karabo: Ho fihlella haa jwale ha hona meriana e khothaleditsweng ho thibela kapa ho phekola kokwana-hloko ya corona. 