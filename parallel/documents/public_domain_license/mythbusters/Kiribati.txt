Kamataata iaon iango n otooto ni kaeti ma te corona virus (E rairaki man te WHO) 
1.  Tikum iaan te riringa ke iaan te kabuebue ae e raka iaon 25Â°C E AKI totokoa reken te aoraki ae te coronavirus (COVID-19). 
2.  Ko kona ni marurung man te aoraki ae te coronavirus (COVID-19). Reken te aoraki ae boou ae te coronavirus  iroum TIAKI NANONA BWA e na kona n tiku bwa aorakim inanon maium. 
3.  Am konaa n aki ikeike inanon 10 te teekan ke e raka riki n aki bekobeko ke namakina te mwengabuaka iroum TIAKI NANONA BWA e aki kona n reke iroum te aoraki ae te coronavirus (COVID-19) ke aorakin tabeua te maama. 
4.  E AKI totokoa reken te COVID-19 te mooi n te kamanging ma e kona riki ni karekeko n te kangaanga. 
5.  Te aoraki ae te COVID-19 e KONA ni buti n taabo aika kabuebue ao n tau kabuebueia. 
6.  E AKI KONA ni mate te aoraki ae boou ae te coronavirus n taabo aika a mwaitoro  man tino. 
7.  E AKI totokoa reken te aoraki ae boou ae te coronavirus te tebotebo n te kabuebue. 
8.  E AKI KONA ni buti te aoraki ae boou ae te coronavirus mairoun te maninnara. 
9.  Kabonganaakin bwaai ni kamwau bai a AKI rang korakora ibukin tiringakin te maninaoraki ae boou ae te coronavirus. 
10.  Kabonganaakin te tibureei ae iai te arekooro ke te kiroriin n tibureeina rabwatam ni kabuta E AKI KONA ni kamatea manin te aoraki ae boou ae te coronavirus. 
11.  Te iti n totoko ibukin te numonia e AKI kataniko man te aoraki ae boou ae te coronavirus. 
12.  Kateimatoaaan tebokan bwairim ma te ran ae bwainaorakiiaki e AKI buoka totokoan reken te aoraki ae boou ae te coronavirus. 
13.  Kanakin te kaariki e AKI buoka totokoan reken te aoraki ae boou ae te coronavirus. 
14.  E kona n tiringa te aoraki ae boou ae te coronavirus te taura ae e kabongana te oota ae korakora (ultraviolet disinfection lamp)? 
E aki riai ni kabonganaaki te oota ae korakora (UV radiation) ibukin kaitiakan te bai ke taabo tabeua iaon te kun bwa e kona ni karekea te ikoaki nakon te kun. 
15.  Aekakira korakoran te mitin n tutuo ibukin te kabuebue (thermal scanners) ni kunea bwa iai iroun te aomata te coronavirus? 
A kona ni kuneaki aomata ake e raka kabuebuen rabwataia (nakon are bon kabuebuen te rabwata) ni mitiin n tutuo ibukin te kabuebue (thermal scanners) ngkana a ituaki n te coronavirus. Engae n anne, ao mitiin tutuo aikai a aki kona ni kaotiia aomata ake a tia n reke irouia te aoraki ma a tuai kabuebue. E riki aio kioina bwa e a tibwa kona n oti irouia aomata ake a ewekaki bwa aoraki ao ni kabuebue imwiin 2 nakon 10 te bong. 
16.  E koaua bwa a tii rootaki ikawai n te aoraki ae boou ae te coronavirus ke e kona naba n reke irouia te roro ae rikirake? 
E kairua. A kona n rootaki aomata man rooro nako n te aoraki ae boou ae te coronavirus (2019-nCoV). 
17.  A kona ni buoka totokoan ao katokakin te aoraki ae boou ae te coronavirus taian antibiotics? 
E kairua, a aki kona taian antibiotics ni kaitara te virus, ma ti te bacteria. 
18.  Iai ngkai te bwain aoraki ae e onoti ibukin totokoan ke katokan te aoraki ae boou ae te coronavirus? 
Ni karokoa te bong aio, bon akea te bwain aoraki ae e a tia ni kamatoaaki bwa e kona n totokoa ke ni katoka te aoraki ae boou ae te coronavirus. 