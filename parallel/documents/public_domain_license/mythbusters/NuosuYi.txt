ꌀꅑꆅꅋꀊꏀꃆꂮꌧꇐ(ꋧꃅꁦꎴꆅꉁꎀꍹꇬꉉꎼꇁꌠ) 
1.     ꉘꁮꑭꇂꃴꐥꄿꂿ, ꊸꐨ25℃ ꐛꅉꈐꏭꐥꄿꂿ, ꌀꅑꆅꅋꀊꏀ (COVID-19)ꋌꑵꑴꀋꄐ。 
2.     ꌀꅑꆅꅋꀊꏀꆹꉃꌒꄎꌠ, ꆅꋌꑵꊌꋺꄷꆏꆅꅋꐥꍂ ꃅꆏꀵꇫꐺꀐꌠꀋꉬ。 
3.     ꆏꄮꈉ10ꂳꈋꉐꌗꂱꄉꇬ, ꐛꀋꌒꏭ ꃅꀋꐛꄷꑌ, ꆏꌀꅑꆅꅋꀊꏀ (COVID-19)ꅀꋍꃀꆄꈻ ꀉꁁꑠꀋꐥꄷꀋꉆꌠ。 
4.   ꎧꅝꇬꌀꅑꆅꅋꀊꏀ (COVID-19)ꁿꀋꄐ, ꄷꀋ ꁧꌤꅐꇁꉆꌠ。 
5.     ꌀꅑꆅꅋꀊꏀ(COVID-19) ꋌꑵꊷꅉꇬꌋꆀꅫꏻꃅꐙꅉꇬ ꃅꁭꁘꄎꌠ。 
6.     ꃰꐛꆈꁌꀕꈜꈼꆾꏵꀕꇬꑌꌀꅑ ꆅꅋꀊꏀꋌꑵꋌꌉꌦꀋꄐ。 
7.     ꒉꊸꌌꇭꀧꒈꋌꇬꑌꌀꅑꆅꅋꀊ ꏀꁿꀋꄐ。 
8.     ꌀꅑꆅꅋꀊꏀꋌꑵꁮꌺꊿꋊꌠꇬ ꈴꄉꊿꇳꑵꀋꉬ。 
9.     ꇇꂡꀊꃶꅍꆹꏟꈯꃅꌀꅑꆅꅋꀊꏀ ꑠꌉꌦꀋꄐ。 
10.  ꇱꀨꇖꌋꃅꏭꏢꅀꇑꌊꎭꄉꇬ ꌀꅑꆅꅋꀊꏀꌉꌦꀋꄐ。 
11.  ꋍꆅꁿꅍꁬꋌꂵꀕꊐꄉꇬꑌꌀꅑꆅ ꅋꀊꏀꁿꀋꄐ。 
12.  ꋂꒉꌊꅳꁖꋌꇬꎷꇬꑌꌀꅑ ꆅꅋꀊꏀꁿꀋꄐ。 
13.  ꇤꌋꋠꇬꑌꌀꅑꆅꅋꀊꏀꁿꀋꄐ。 
14.  ꊪꅪꉈꑟꅋꌉꂷꇭꌀꅑꆅꅋꀊꏀꌉꄐꀕ? 
ꊪꅪꉈꑟꅋꌉꂷꇭꌌꇇꇬ ꌋꆀꇭꀧꑅꎸꀉꁁꑠꇬꅋ ꌉꀋꉆ, ꑅꎸꋌꃪꀙꉆ。 
15.  ꑅꎸꊸꐨꎖꅍꌌꊿꌀꅑꆅꅋꀊꏀꊌꌠꎖ ꉚꇬ, ꃶꐚꃅꎖꅐꇀꀕ? 
ꑅꎸꊸꐨꎖꅍꌌꌀꅑꆅꅋꀊꏀꎖ ꇬ, ꆅꋌꑵꊌꄉꑅꎸꊸꀐꈧꌠꆏ ꎖꎼꇁꄎ, ꄚꈯꀉꄂꈯꑌꌊꐺꑴꌦꈧꌠ ꆹꎖꅐꇁꀋꄐ。ꋋꆹꆅꋌꑵꇵꇈꈯꑌ ꄮꄉꆄꄮꑟꇬ2ꑍꅑ10ꑋꐛꑲꆀꌧꉆ ꒉꄸ。 
16.  ꌀꅑꆅꅋꀊꏀꋌꑵꃀꌠꀕꄈꊌꈝꐮꅀꀊ ꏀꌠꄈꊌꈜꐮ? 
ꃀꌠꀕꉬꂿ, ꀊꏀꌠꉬ ꂿ, ꈀꄸꑌꌀꅑꆅꅋꀊꏀ (2019-nCoV)ꋌꑵꊌꉆꌠ。 
17.  ꈂꎸꌡꁬꋌꌀꅑꆅꅋꀊꏀꄴꏮꄎꀕ, ꆅ ꋌꑵꊌꈭꐨꈂꎸꌡꅝꇬꆹꇿꀕ? 
ꄴꏮꑌꀋꄐ, ꅝꇬꑌꇬꀋꇿ, ꈂꎸꌡꆅꅋꏭꂿꄐꀋꐥ, ꋧ ꁮꏭꀉꄂꇿꅍꐥꌠ。 
18.  ꁬꋌꌐꄉꌌꌀꅑꆅꅋꀊꏀꋌꑵꄴꏮ, ꉃ ꄻꑠꐤꀕ? 
ꀋꃅꋌꃀꆹ, ꁬꋌꌐꄉꌌꌀꅑ ꆅꅋꀊꏀꋌꑵꄴꏮ, ꉃꄻꑠꀋ ꐥꌦ。 