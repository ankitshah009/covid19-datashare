ŋun corona virus aaween aabɔr atataa (adopted from WHO) 
1.     Naa ye ninchee nwiin ton bee ninchee ton na le ga cha corona virus aaween taa chu si. 
2.     Corona virus aaween yaa chuu si kan, bi ga ŋma teb si aa pɔɔk. 
3.    Aa yaa ŋma chuur saafuur ki ti saa seconds kipiik kaan koe nkpaal bee niba aan ŋa si kan, nima le aa ye ke corona aaween aa joo si. 
4.     Aaa yaa nyu ndapɔɔl kan nima le aan ŋma cha corona virus aaween taa chuu si. 
5.     Corona virus aaween ga ŋma chuu unii ninchee ntonton bi na mu. 
6.     Ninchee soon bee tiwoor bi na aan ŋma ku corona virus aaween. 
7.     Nnyuntom aa fum aan ŋma cha corona virus aaween taa chuu si. 
8.     Corona virus aaween aa dii inaaduun pu ke malaria na. Le ki mu aa nabr inaaduun pu. 
9.     Machine u bi joo kuur iŋal na aan ŋma ku corona virus. 
10.  Aa yaa joo ndapɔɔl ŋmir aawon kan ni aa ŋma cha corona virus aaween taa chuu si. 
11.   Aa yaa saa pneumonia aanyɔk kan, ni aan ŋma cha corona virus aaween taa chuu si. 
12.  Aa yaa joo n-yaan ni nnyun finn aamɔfal kan, ni aan ŋma cha corona virus aaween taa chuu si. 
13.  Aa yaa ŋmɔ garlic mu kan, na ŋma cha corona virus aaween taa chuu si. 
14.  Machine u bi joo lik tiwon atoton na ga ŋma cha bi bee ke corona virus aaween chuu unii? 
Machine u bi joo lik tiwon aatoton na ga ŋma cha bi bee ke fiiba bi unii aawon ponn ni. Nima pu na, corona virus aaween yaa chuu unii ki ti saa iwiin ilee aa pɔɔb kan, machine ngbaan ga ŋma cha bi bee ke uwon ton. Corona virus aaween ni fiiba le dii tab. Amaa corona virus aaween yaa chuu unii ni yaa kaa saa iwiin ilee kan, machine aan ŋma bee ke uwon toŋ. 
15.  Corona virus aaween chuur bininkpiib baanja bee yi ŋma chuur mbim mu? 
Aayii. Corona virus aaween ŋma chuur unii mɔk. 
16.  Antibiotics aanyɔk ga ŋma teb corona virus aaween aa? 
Aayii. Antibiotics aanyɔk aan ŋma teb corona virus aaween. 
17.  Corona virus aaween kpa nnyɔk aa? 
Baa kaa kan nnyɔk mu chob ga ŋma teb corona virus aaween na. 