Nukoklo le ŋkudzi na amewo ku ɖe koɖonavaɖɔsi dɔlélea ŋu (adopted from WHO) 
1.     Ame ɖokui siasia ɖe ŋdɔkutsugbe alo gege ɖe dzogbɔgbɔ si nu sẽ abe nane ene me la hã mate ŋu atsi koɖonavaɖɔsi (Kovidi-19) dɔlélea nu o. 
2.     Àte ŋu ahaya tso koɖonavaɖɔsi (Kovidi-19) dɔlélea me. Mefia be ne èlé dɔ sia ko la, anɔ ŋuwò ɖase ɖe ku me o. 
3.     Ne ète ŋu lé gbɔgbɔ ɖe ƒo aɖabaƒoƒo ewo alo wu nenema gɔ ̃hã eye kpe metsɔ wò nekpe o eye mèse veve aɖeke hã o la, mefia be koɖonavaɖɔsi (Kovidi-19) dɔlèlea alo dzitidzito me dɔléle bubu aɖeke mele ŋuwò o. 
4.     Aha sesẽ nono mate ŋu anye akpoxɔnu na wò le KOVIDI-19 dɔlèlea gbɔ kuraa o. Agblẽ nu le ŋuwò boŋ. 
5.     Menye teƒe siwo fa la ɖeɖe koe KOVIDI-19 dɔlékuia tea ŋu kakana le o. Dɔlékui sia tea ŋu kakana le xexea ƒe akpa siwo xɔ dzo la hã. 
6.     Yame ƒe fafa alo "sino" mate ŋu awu koɖonavaɖɔsi dɔléle yeyea o. 
7.    Tsi dzodzo lele mate ŋu atsi koɖonavaɖɔsi dɔléle yeyea nu o. 
8.     Mu ƒe ameɖuɖu mate ŋu ana nàxɔ koɖonavaɖɔsi dɔlélea o. 
9.     Asiƒumɔ alo "hand dryer" metea ŋu wua koɖonavaɖɔsi dɔlékui yeyea o. 
10.  Aha sesẽ alo kloɖiŋ nyɔnyɔ ɖe ame ɖokui ŋu mate awu koɖonavaɖɔsi dɔlékui yeyea o. 
11.  Abɔtabi alo "vasiŋ" siwo nye akpoxɔnu na mí tso "nimonia" dɔlélea ŋu la mate ŋu axɔ na mí tso koɖonavaɖɔsi dɔlélea gbɔ o. 
12.  Dzetsi tsɔtsɔ anɔ ŋɔti me klɔm edziedzie mate ŋu atsi koɖonavaɖɔsi dɔlélea xɔxɔ nu o. 
13.  Ayoɖuɖu metsia koɖonavaɖɔsi dɔlélea xɔxɔ nu o. 
14.  Ɖe akaɖi sesẽwo sisi ɖe ame ƒe ŋutsigbalẽ dzi tea ŋu tsia koɖonavaɖusi dɔlélea nua? 
Gbeɖe. Akaɖi siawo agblẽ nu le ŋuwò boŋ. 
15.  Alekee mɔ siwo woyɔna be "thermal scanners" wɔa dɔ le koɖonavaɖɔsi dɔléle la ɖeɖe ɖe go mee? 
"Thermal scanner" tea ŋu dea dzesi ame siwo dzi asra dɔléle si nye koɖona ƒe dzesiwo dometɔ ɖeka dze la to woƒe ŋutilã ƒe dzoxɔxɔ ganigani me. Ne koɖonavaɖɔsi lé ame aɖe gake amea mekpɔ dze kpokpo o la, "thermal scanner" mate ŋu aɖe amea ɖe go o. Ele alea, elabena, ne koɖonavaɖɔsi lé ame aɖe la, enɔa amea ŋu tso ŋkeke eve yi ŋkeke ewo hafi ɖea dzesi le amea ŋu to asradɔlélea me. 
16.  Koɖonavaɖɔsi dɔléle sia léa ɖeviwo kple ametsitsiwo sia. 
17.  Ɖe "aŋtibayɔtisiwo” xea mɔ na alo daa koɖonavayiɖɔsi dɔléle yeye la? 
Ao. Aŋtibayotisiwo mewɔa naneke tso dɔlékui siwo nye vaɖɔsiwo ŋu o, ke boŋ, wowɔa dɔ le dɔlékui siwo nye "batiɖiawo" ko ŋu. 
18.  Atike aɖe li na koɖonavaɖɔsi dɔléle yeyea nutsitsi alo dɔléle sia dadaa? 
Ao! Atike gobui aɖeke meli na koɖonavaɖɔsi dɔléle yeyea dada alo enutsitsi o. Atike aɖeke meli na dɔ sia kã o. 
19.  "5G mobile network" menaa Kovidi-19 dɔlékuia kakana o. 