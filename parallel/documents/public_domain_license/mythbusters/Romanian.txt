Spulberarea miturilor legate de coronavirus (preluare de la OMS) 
1.     Expunerea la soare sau la temperaturi de peste 25 °C NU previne îmbolnăvirea cauzată de coronavirus (COVID-19). 
2.    Poți să te recuperezi după îmbolnăvirea de COVID-19. Dacă te infectezi cu noul coronavirus, NU înseamnă că virusul va rămâne în organism toată viața. 
3.    Dacă reușești să-ți ții respirația timp de 10 secunde sau mai mult fără să tușești sau să resimți vreun disconfort NU înseamnă că nu suferi de boala produsă de coronavirus (COVID-19) sau de orice altă boală de plămâni. 
4.     Consumul de alcool NU te protejează împotriva COVID-19 și poate fi periculos. 
5.     Virusul responsabil pentru COVID-19 POATE fi transmis în zone cu climă caldă și umedă. 
6.     Vremea rece și zăpada NU pot ucide noul coronavirus. 
7.    O baie fierbinte NU 
previne îmbolnăvirea cu noul coronavirus. 
8.     Noul coronavirus NU poate fi transmis prin mușcătura țânțarilor. 
9.     Uscătoarele de mâini NU sunt eficiente în uciderea noului coronavirus. 
10.  Aplicarea de alcool sau clor pe întreg corpul NU poate ucide noul coronavirus. 
11.  Vaccinurile împotriva pneumoniei NU te protejează împotriva noului coronavirus. 
12.  Clătirea regulată a nasului cu soluție salină NU ajută la prevenirea infectării cu noul coronavirus. 
13.  Consumul de usturoi NU ajută la prevenirea infectării cu noul coronavirus. 
14.  Lămpile de dezinfecție cu ultraviolete pot ucide noul coronavirus? 
Lămpile cu ultraviolete nu trebuie utilizate pentru sterilizarea mâinilor sau altor zone ale corpului, deoarece radiația UV poate cauza iritații ale pielii. 
15.  Cât de eficiente sunt scanerele termice în detectarea persoanelor infectate cu noul coronavirus? 
Instrumentele de scanare a temperaturii sunt eficiente în detectarea persoanelor care au febră (adică o temperatură a corpului mai mare decât în mod normal) datorită infecției cu noul coronavirus. Totuși, acestea nu pot detecta persoanele care sunt infectate dar nu sunt încă bolnave, cu manifestări febrile. Aceasta deoarece durează între 2 și 10 zile înainte ca persoanele infectate să se îmbolnăvească și să facă febră. 
16.  Noul coronavirs afectează persoanele în vârstă, sau cele tinere sunt și ele predispuse la risc? 
Noul coronavirus (2019-nCoV) poate infecta persoane de toate vârstele. 
17.  Antibioticele sunt eficiente în prevenirea și tratarea noului coronavirus? 
Nu, antibioticele nu acționează împotriva virusurilor, doar a bacteriilor. 
18.  Există medicamente specifice care pot preveni sau trata noul coronavirus? 
Până la acest moment nu există medicamente specifice recomandate pentru prevenirea sau tratarea noului coronavirus. 
19.  Rețelele mobile 5G NU răspândesc COVID-19. 