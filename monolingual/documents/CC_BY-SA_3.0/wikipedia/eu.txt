Koronabirusa birus espezieen multzo bat da, ugaztunetan eta hegaztietan gaixotasunak sortzen dituena.
Besteak beste, gastroenteritisak eragiten dituzte behi eta txerrietan, eta arnas-aparatuko gaixotasunak oiloetan eta gizakietan.
Gizakien kasuan, kasu gehienetan gaixotasuna arina izaten da, baina koronabirus gutxi batzuek kasu larriak sor ditzakete eta heriotza eragin.
Ez dago koronabirusek sortutako gaixotasunen aurka egiteko txertorik edo droga antibiralik, eta gaixotasuna harrapatu ondoren, ohiko tratamendua sintomak arintzea izan ohi da.
2020an zazpi koronabirus mota nagusi ezagutzen dira, eta 39 espezie.
Horietako hiru birulentzia handiko patogenoak dira.
Koronabirusek bilkin birala, zentzu positibodun hari bakarreko ARN genoma eta simetria helikoidaleko kapsida dute.
Haien tamaina genomikoa 26 eta 32 kilobase artekoa da, ARN birusen artean luzeena.
Koronabirusen izena "koroa" esan nahi duen latineko corona hitzetik dator; izan ere, birioien itxura, mikroskopio elektronikoarekin behatuta, koroa batena da, birioiak ertzean dituen erraboil itxurako irtenuneen eraginez.
2020ko urtarrilean, COVID-19 indar handiz zabaldu zen Wuhaneko sorburutik Txinara eta mundu osora, ondorio sanitario, sozial, ekonomiko eta politiko larriak eraginez.
Martxoaren 11rako, MOEk pandemia izendatu zuen.
Koronabirusak 1960ko hamarkadan aurkitu ziren.
Lehenak oiloetan (hegaztien bronkitis infekziosoaren birusa) eta gizakian (hotzeria eragiten duten 229E giza koronabirusa eta OC43 giza koronabirusa) aurkitu ziren.
Ordutik, multzo bereko beste hainbat birus aurkitu dira: XXI.
Lehena Txinan zabaldu zen 2003-2004an, 8.000 pertsona baino gehiagori eraginez, baita 800 hildako ere, % 10eko heriotza tasaz.
Sortutako gaitzari arnas sindrome akutu larria deitu zitzaion.NL63 giza koronabirusa 2004an agertu zen, eta HKU1 giza koronabirusa 2005ean.
MERS-CoV-ek 2012an izan zuen agerraldia, eta Saudi Arabian atzeman zen.
Gameluek eramaten dute batez ere, eta gero gizakira transmititzen dira.
Birus horrek % 35ko heriotza tasa bide du.
Pneumonia larria sortzen du (Ekialde Hurbileko arnas sindromea ere deitzen zaio).
2019ko azken egunetan, koronabirusaren agerraldi bat detektatu zen Txinako Wuhan hirian, bertako animalia itsaski eta animalia basatien merkatu batean hainbat pertsona kutsatu zirenean, dirudienez saguzarrek kutsatuta; denek antzeko sintomak zituzten: arnasbideen ondoeza, pneumonia itxuraz.
Aldiz, birus berri bat detektatu zuten kasu horietan, eta 2019-nCoV izena jarri.
Birusa Txinan zabaltzen hasi zen Wuhanetik kanpora, baita kasu bakanak agertu ere munduko beste herrialde batzuetan, hala nola Frantzia, Hego Korea, Japonia, Australia, eta abar, Txinatik joandako pertsonek eramanda.
2000 20ko urtarrilaren 28rako, 2.000 gaixo zeuden, eta 60 hildako.Otsailaren 22rako, birusak jauzia emana zuen Italia iparraldera, 2 hildako eraginez, eta kutsatutako 28 pertsona identifikatuta.
Une horretan, agintariek eskualde horietako 10 herri bakartu zituzten.
Martxoaren 4an, Italiako gobernuak iragarri zuen iparraldeko ikastetxe eta unibertsitate guztiak itxiaraziko zituela martxoaren 15 arte.
Hurrengo egunean, berriz, birusa heldua zen Euskal Herrira, Araban kokatuz erdigunea, 23 pertsona kutsatuta zeudela.
Birusaren eragina laster zabaldu zen, eta Hego Euskal Herrian alarma egoera iragarri zen martxoaren 14rako.
Kataluniak eta Poloniak mugak itxi zituzten martxoaren 13rako, baita Danimarkak asmo hori adierazi ere.
Martxoaren 11n, MOEk pandemia izendatu zuen koronabirusa, aurreko bi asteetan birusak erasandakoen kasuak 13 halako hazi ondoren.Hurrengo egunean, Donald Trump AEBko presidenteak iragarri zuen 30 egunez mugatuko zituela Europatik herrialde horretara heldutako hegaldiak, salbu eta Erresuma Batu eta Irlandatik abiatutakoak, pertsona eta salgaientzako neurria, gero pertsonei bakarrik eragiten ziela argitu bazuen ere.
Hil bereko 13an, Nazio Batuek pandemiaren erdigune deklaratu zuten Europa.
Hurrengo egunean, Pedro Sanchez Espainiako presidenteak alarma egoera, konfinamendua eta estatu eskumen guztien zentralizazioa agindu zuen, martxoaren 15ean 00:00etan indarrean sartzekoak.
Frantzian, Emmanuel Macron lehen ministroak ixteko agindua ezarri zien ezinbestekoak ez ziren toki publikoei; guztiagatik ere, udal hauteskundeak egin ziren, Ipar Euskal Herria tartean.
Griñongo markesa, Castel-Moncayoko markesa eta Espainiako handikia izan zen.
Ezaguna Isabel Preyslerren senarra izan zelako, Tamara Falcóren aita zen.
2020ko martxoaren 20an hil zen COVID-19 gaixotasunaren 2019-2020ko pandemiaren ondorioz.
COVID-19 gaixotasunaren 2019-2020ko pandemia
COVID-19 gaixotasunaren 2019-2020ko pandemia COVID-19 izeneko gaixotasunak 2019az geroztik duen pandemia da.
SARS-CoV-2 birusak eragiten du gaixotasuna, eta Wuhanen atzeman zen lehen aldiz, Txinako Hubei probintziako hiriburuan.
Zenbait gaixok arrazoi argirik gabe pneumonia garatu zutenean eta existitzen ziren txerto eta tratamenduek haiengan eraginik ez zutela ikusi zenean izan zuten adituek birusaren berri.
2020ko urtarrilaren amaierarako, gutxi gorabehera zortzi mila kasu atzeman ziren.
Wuhango koronabirusak urtarrilaren 9an hil zuen egiaztatutako lehen gaixoa, hilaren bukaera zifra 170 ingurura handitu zen.
Epidemiologia ikerketen arabera, jende askoz gehiagok kutsatuta dirau, baina ez dira atzemanak izan.
Lehen Txinatik kanpoko tokiko kutsapena Vietnamen jazo zen, aita batek bere semeari gaixotasuna kutsatzean.
Familiatik kanpoko lehen kutsapena aldiz, Alemaniako Bavarian gertatu zen, urtarrilaren 22an, bavariar gizon batek txinatar enpresari baten bisita jaso zuenean europar herrialdean.Kutsapena eragozteko, Txinatar erakundeek berrogeita hamazazpi milioi biztanle dituen Wuhan eta inguruko hamabost hirik osatzen duten eskualdea berrogeialdian jarri zuten, gainera, hiriko garraio publikoa eta probintziartekoa (trenak eta aireportuak barne) behin-behinean geldiarazi zuten.
Txinatar Urte Berriko ospakizun ugari eta hainbat turistentzako interesgune itxi zituzten, horien artean Beijingo Hiri Debekatua, tenpluetako festa tradizionalak eta beste hainbat festa-elkargune.
Hong Kong hiriak gaixotasun kutsagarrien erantzun-maila maila gorenera igo zuen eta larrialdia ebatzi, hala, eskolak otsailaren erdialdera arte ixteko eta Urte Berriko ospakizunak bertan behera uzteko.Zenbait herrialdek bidai-oharrak ipini dituzte Wuhanera edo Hubei probintziara zuzendutako bidaietan, bidaiariei bertan dagoen birusaren berri emateko.
Txina kontinentala bisitatu duten bidaiariei haien osasuna gainbegiratzeko eskatu zaie, gutxienez bi astetan, eta edozein sintoma pairatuz gero haien sendagileekin hitz egiteko, birusa duten edo ez egiaztatu dadin.
Birusa duen edozein pertsonari eskatu zaio maskara bat eramateko soinean, eta haren sendagileari laguntza eskatzeko, telefono bidez edo zuzenean erietxera joanda.
Zenbait txinatar hotelek zigorrik gabeko ezeztapenak eta diru-itzulpenak eskaini dituzte.
Aireportuek eta tren geltokiek tenperatura kontrolak eta informazio guneak ezarri dituzte, birusa duten eriak atzemateko asmoarekin.Txinatar zientzialariek berehala lortu zuten birus berriaren sekuentzia genetikoa bakandu eta zehaztea, zeina ziztu bizian mundu osoaren esku jarri zuten, horrela, beste herrialdeetan ere birusa atzemateko PCR testak era independentean gara zitzaten.
Lehen berrogeita bat kutsatuetatik bi herenek nolabaiteko lotura zuen Huanango Itsaskien Handizkako Merkatuarekin, zeinean animaliak bizirik ere saltzen zituzten.
2019-nCoV birusaren genomaren sekuentzia ehuneko 75-80an SARS-CoV birusarenaren parekoa da eta ehuneko laurogeita bostean beste koronabirusen genoma-sekuentziarekiko parekoa da.
Alabaina, ez dago oso argi birus hau SARS birusaren hilgarritasunera iristen den.2020ko urtarrilaren 30ean, Munduko Osasun Erakundeak birusaren agerraldia Nazioarteko Osasun Publikoko Larrialdi izendatu zuen; 2009tik (H1N1 pandemia jazo zen urte horretan) sei aldiz abiarazi da izendapen hori.
Urtarrilaren 31an, kutsagarritasunari, hilkortasun tasari, inkubazio aldiari, mundu mailako hedapen gaitasunari eta txertoa sortu arte beharko den denborari buruzko ikuspegi orokor bat argitaratu zen, birus berria antzinakoekin alderatzen dituena.2020ko martxoaren 11an, Munduko Osasun Erakundeak (MOE) COVID-19 gaitzaren nazioarteko agerraldia "pandemia" izendatu zuen.
SARS-CoV-2 birusaren lehen agerraldia Wuhanen, Txinan, jazo zen, 2019ko abenduan.
Birusa bizkor hedatu zen inguruko probintzia eta herrialdeetara, horien artean, Thailandia, Japonia, Hego Korea, Australia, Frantzia eta Estatu Batuak.2019ko abenduaren hasieran gertatu zen gizakietan ezagutzen den lehen kutsapena.
Ordulari molekularraren bidezko hurbilketek ere antzeko data (agian apur bat lehenago) iradokitzen dute.Hala ere, Georgetown Unibertsitateko Daniel Lucey zientzialariaren arabera, lehen kutsapena gizakietan 2019ko azaroan jazo zen, edo agian lehenago.
Zientzialari honen argudioa sostengatzeko The Lancet aldizkariko artikulu bat baliatu izan da, zeinak dioen bazela koronabirus berria pairatzen ziharduten lehen 41 gaixoen artean gaixo bat ustezko sorburu den itsaskien merkatuarekin eta beste gaixoekin inolako loturarik ez zuena.
Edonola ere, kasu sekundario eta tertziarioak atzematen joan ahala, merkatuaren kutsatze-gaitasuna indarra galtzen joan zen.Lehen berrogeita hemeretzi kasuak, 2019ko abenduaren bukaeran eta hurrengo urteko urtarrilaren hasieran atzemandako guztiak, Jinyintan Ospitalean artatu ziren, zeina halako gaixoak bakanduta mantentzeko prestatua zegoen.
Berrogeita hemeretzi horietatik soilik berrogeita bat kasu zeuden egiaztatuta.
Berrogeita bat kasu horietatik, senideen talde bakar bat zegoen, 30 (%73) pertsona gizonak ziren eta batez besteko adina 49 urte zen.
Horien artetik ia heren batek (%32) lehendik gaixotasun jakin batzuk, edo baldintza esanguratsu batzuk zituen: diabetesa (zortzik), odol-presio altua (seik) eta bihotzeko eritasunak (seik).
Kasuen bi herenek harreman zuzena izan zuten Huanango Itsaskien Handizkako Merkatuarekin.
Ohiko sintomak sukarra (berrogeik, %98), eztula (hogeita hamaikak, %73) eta ondoeza muskuluetan edo nekea (hemezortzik, %44) dira.
Oso ohikoak ez diren sintomak aldiz, kerrudun edo odoldun eztula, buruko mina eta beherakoa dira.
Multzoaren erdiak arnasteko zailtasunak erakutsi zituen eta hamahiru eri  zainketa intentsiboetara eraman zituzten.
Berrogeita bat kasuetan pneumonia atzeman zen.
Hamabi gaixok arnas-zailtasun sindrome akutua, beste bostek bihotz-lesioak pairatu zituzten eta azkenik, lauk bigarren mailako infekzioa.Urtarrilaren 17an, Erresuma Batuko Imperial College erakundeko talde batek jakinarazi zuen urtarrilaren 12rako 1.723 kasu atzeman zirela (%95eko konfiantza-tartea, 427–4,471), sintomen hastapenarekin.
Ikerketa hau Thailandia eta Japoniarako hasierako hedapenaren patroian oinarritu zen.
Gainera, argi esan zuten; "gizakitik gizakirako kutsapena ez da baztertu behar", beranduago egiaztatu zen birusa gai zela gizakitik gizakira kutsatzeko.
Handik egun gutxira argitaratutako beste txosten batek aurreko zifra 4.000 kutsatura handitu zuen urtarrilaren 18rako, Wuhan hiriko kasuak soilik aintzat hartuta.
Hong Kongo Unibertsitateak argitaratutako beste ikerketa bat antzeko ondoriora heldu zen, baina Txinan zehar izaten ari zen hedapena ere aztertu zuen.Urtarrilaren 20an, Txinak birusa era nabarmenean hedatzen zebilela adierazi zuen, ehun eta berrogei eri artatu zituztela jakinaraziz, tartean Beijingo bi eri eta Shenzhengo bat.
Urtarrilaren 25ean, laborategian egiaztatutako kasuen kopurua 2.062ra igo zen, horietatik 2.016 Txina kontinentalekoak ziren, zazpi Thailandiakoak, sei Hong Kongoak, bost Macaokoak, beste hainbeste Australiakoak, lau Malaysiakoak, beste lau Singapurrekoak, hiruna Frantzia, Japonia, Hego Korea, Taiwan eta Estatu Batuetakoak, bi Vietnamgoak eta bana Nepal eta Suediakoak.
Birusa lehen aldiz Wuhan hirian atzeman zen, Txina erdialdean, 2019ko abenduan.
Birusa 2020ko urtarrilaren erdialdera Txinako beste probintzietara zabaldu zen, Txinako Urte Berriko ospakizunek eragiten dituzten migrazioak lagun.
Birusa beste herrialdeetara ere iritsi zen, bidaiariek garraiatuta, gehienetan enpresariek: Thailandia (urtarrilaren 13); Japonia (urtarrilaren 15); Hego Korea (urtarrilaren 20); Taiwan eta Estatu Batuak (urtarrilaren 21); Hong Kong eta Macao (urtarrilaren 22); Singapur (urtarrilaren 23); Frantzia, Nepal eta Vietnam (urtarrilaren 24); Australia eta Malaysia (urtarrilaren 25); Kanada (urtarrilaren 26); Kanbodia (urtarrilaren 27); Alemania (urtarrilaren 28); Finlandia, Sri Lanka eta Arabiar Emirerri Batuak (urtarrilaren 29); India, Italia eta Filipinak (urtarrilaren 30); Erresuma Batua, Errusia, Suedia eta Espainia (urtarrilaren 31).2020ko otsailaren 1erako 11.948 kasu baino gehiago egiaztatuta zeuden mundu osoan, gehienak Txinan.
Egun bererako, 259 heriotza eragin zituen birusak, denak ere Txinan.
Hurbilketen arabera, Wuhango egiazko kutsatu kopurua, egun horretan, 78.000 pertsona artean egongo litzateke.
Tokiko gizaki-gizaki kutsapena egiaztatu zen Vietnam, Alemania, Japonia eta Estatu Batuetan (zehazki Chicagon), baina Txinatik at gaixotasunaren gune hedatzailerik ez zen egiaztatu.
Urtarrilaren 23tik aurrera, Txinak eta beste hainbat herrialdek Munduko Osasun Erakundea eta hainbat lurraldeetako gobernuekin elkarlanean, birusaren kutsapena murrizteko kanpaina indartsu bat jarri zuten martxan, bereziki, herritarrak birusaren arriskuez jakinarazi eta prebentzio neurriak har zitzaten eskatzeko.
Gainera, birusaren kutsapena murrizteko neurri ugari hartu ziren.
Osakidetzak Euskadin alertarako arrazoirik ez zegoela adierazi zuen behin baino gehiagotan, eta koronabirusari aurre egiteko protokolo berezi bat zuela.
Infekzio Gaixotasun Berrien Aholku Batzordea, Osakidetzaren barnekoa, koronabirusak duen bilakaera aztertu zuen 2020ko urtarrilaren 24an eta ez zuen kezkatzeko arrazoirik ikusi.Hala ere, 2020ko otsailaren 28an baieztatu ziren Euskal Herriko lehen bi gaixoak, eta hurrengo egunean beste bi atzeman ziren.
Koronabirusa 2020ko urtarrilaren 29an iritsi zen Italiara eta handik ia hilabete batera, 2020ko otsailaren 24an, 200 pertsona ziren kutsatuak Italia osoan, gehienak Lombardia lurraldean, iparraldean.
Lombardia lurraldean 165 pertsona zituen gaixoturik koronabirusak aipatutako egunean eta Europar Batasuneko fokurik handiena bihurtu zuen horrek denbora-tarte batez.
Hori ikusita, Italiako gobernuak kutsapena geldiarazteko neurriak onartu zituen, zeinak Lombardia, Veneto eta Piemonte lurraldeetako eskolak itxi eta lan jarduerak, sartu-irtenak eta manifestazioak debekatu zituzten lur horietan.
Gertakariak harrabotsa sortu zuen inguruko herrialdeetan eta Europar Batasuneko Osasun komisarioak mugak ez ixteko deia egin zuen, Italian behar bezala jarduten baitzebilen, haren esanetan.Italian ziren zenbait euskaldun ezin izan ziren berehalakoan Euskal Herrira itzuli.
2020ko martxoaren 5ean Italia osora zabaldu zen ikastetxeak eta unibertsitateak ixteko neurria, martxoaren 15era bitarte; gobernuari gomendioak emateko funtzioa zuen batzorde zientifikoaren esanei jarraituz.
Aipatu beharra dago, martxoaren 4erako Italian 3.089 kasu atzemanik zeudela eta 107 pertsona hil zirela gaitzaren ondorioz.
Zenbait kirol ekintza, jende metaketak eragiten zituzten ekitaldi eta bidai ere bertan behera utzi ziren.Europar Batasunak eta inguruko herrialdeek beldurra diote ekimen eta lanen bertan behera uzteek eragin ditzaketen galera ekonomikoei eta hortaz, gaur arte, gobernuek ez dute Txinaren bidea hartzeko asmorik, zeinak berrogeialdi masiboak abiarazi zituen.
2020ko martxoaren 6an Italian 3.858 koronabirus kasu atzeman ziren eta 148 hildako eragin zituen gaitzak; munduko laugarren fokurik handiena zen beraz, kutsatu kopurua aintzat hartuz gero.
Espainian COVID-19 gaitza atzeman zitzaion lehen gaixoa alemaniar bat izan zen, Kanariar Erkidegoko Gomera uhartean zegoena; 2020ko urtarrilaren 31an egin zitzaion froga eta egun berean jakin zen emaitza.Urte bereko otsailaren 24an erregistratu zen Espainiako bigarren kasua, hau ere Kanariar Uharteetan.
Italiar mediku bat zen, duela gutxi Tenerife uhartera iritsi zena hegazkin bidez.
Handik gutxira turista honekin harremana izan zuten pertsona gehiagori atzeman zitzaien gaitza, uharte berean denak ere eta kutsatu berri guztiek hotela lehen kutsatuarekin partekatu zuten.2020ko martxoaren 8rako 625 egiaztatutako kasu aktibo zeuden Espainian, beste 32 sendatu egin ziren, baina beste 17 hil egin ziren.
Hildakoen batez besteko adina 84,8koa zen eta ez zen 69 urte baino gutxiago zituen pertsonarik hil.
Egun hartan hamaika gaixo zeuden zaintza intentsiboetan.
Herrialde guztian zabaldu zen gaixotasuna, hamar probintzia baino ez ziren salbuetsi, denak ere barnealdekoak.
Espainia martxoaren 10ean gaitzak munduan zuen fokurik indartsuenetakoa zen, Europa mailan bigarrena, Italiaren atzetik.
1600 kasutik gora atzeman ziren egun hartarako eta hortaz, frogatua geratu zen herrialde hartan gaixotasuna era esponentzialean zabaltzen zebilela.
Espainian hezkuntza arloko eskumen ugari autonomia erkidegoen eskutan daudenez, 2020ko martxoaren 8rako zenbait autonomia erkidegok COVID-19 gaitzaren hedapena kontrolatzeko neurri zorrotzak hartu zituzten, lehena Madrilgo Autonomia Erkidegotik etorri zen, martxoaren 9an, zeinak erkidego osoko ikastetxe guztietan ikastorduak bertan behera utzi zituen, hamabost egunez.
Aipatu beharra dago erkidego hori zela kutsatu gehien zituena, 700 baino gehiago martxoaren 10ean.
Errioxak neurri bera hartu zuen biharamunean, bertan ere ehun kasutik gora erregistratu baitziren egun hartarako, gehienak Haro herrian.2020ko martxoaren martxoaren 9tik aurrera ikastetxeak ixten hasi ziren Espainian, lehena Madrilgo Autonomia Erkidegoa izan zen, zeinak ikastolak ixteko agindua eman zuen hurrengo egunetik aurrera.
Egun hartarako, mila berrehun kasutik gora atzeman ziren Espainian orotara, horrek eragin zuen halako neurri zorrotzak aplikatzea.
Martxoaren 13an, Espainiako presidente zen Pedro Sanchezek, Ministroen Kontseilua hainbat orduz batzartuta egon ostean, alarma egoera ezartzea erabaki zuen herrialde osoan, hamabost eguneko epean zehar, baina Diputatuen Kongresuak hala esanez gero, luzagarria izan zitekeen epe hori.
Hurrengo egunerako, martxoaren 14ean, herrialde mailako konfinamendua agindu zuen Espainiako Gobernuak, hau da, biztanleriari debekatu egin zion etxetik ateratzea, lehen mailako beharrak asetzeko, lan egiteko edo aparteko eginbehar jakin batzuk burutzeko ez bazen.Alerta egoera ezartzeak ondoeza sortu zuen zenbait lurralde-gobernutan, hala nola, Kataluniakoan edo Euskadikoan, hango lehendakari ziren Quim Torra eta Iñigo Urkulluk salatu zutelako eskumenak ostea eta lankidetzaren ordez inposaketa sustatzea zekarrela horrek.
Beste hainbat erkidegotan ere neurriaren aurkako zenbait esan aditu ziren, baina ez ziren urrunago iritsi.
2020ko martxoaren 16rako, Espainian 9.892 kutsatu atzeman ziren eta 340 norbanako hil zituen gaitzak; beste 530 pertsona sendatu egin ziren.
COVID-19 gaitza izan zuen Frantziako lehen gaixoa 2020ko urtarrilaren 24an jakin zen kutsaturik zegoela, lehen egiaztaturiko kasua izan zen Europa osoan eta norbanakoa Bordelen egin zitzaizkion probak.
Norbanakoa Txinatik Frantziara heldu berri zen 48 urteko frantziar herritar bat zen.
Eguna amaitu aurretik, beste bi kasu atzeman ziren; denak ere Txinatik heldu berriak ziren.Frantzian, eta Europan, COVID-19 gaitzak hil zuen lehen gizakia txinatar turista bat izan zen, zeina Parisko erietxean sartu zen urtarrilaren 28an eta otsailaren 14an hil zen.
Martxoaren 16rako, kopuru horrek gorakada itzela izan eta 6.633 kutsatuetara iritsi zen, zeinen artetik 148 hil egin ziren eta 12 sendatu.Martxoaren 12an, Frantziako presidente Emmanuel Macronek  telebista publikoan eginiko igorpen batean jakinarazi zuen martxoaren 16tik, astelehena, aurrera estatuko ikastetxe eta unibertsitate guztiak itxi egingo zirela, behin-behinean baina epemuga zehatzik gabe.
Hurrengo egunean, Édouard Philippe lehen ministroak ehun pertsona baino elkarretaratze handiagoak debekatu zituen, baina neurriak ez zion eragin garraio publikoari.
Biharamunean, lehen ministroak ezinbestekoak ez ziren gune publikoak ixteko agindu zuen, hala nola, jatetxeak, kafetegiak, zinemak eta diskotekak, neurria gauerdian sartu zen indarrean.Martxoaren 14rako, bi departamentuk salbu, denek COVID-19 gaitza zuen pertsonaren bat, gutxienez, zuten haien artean.
Handik bi egunera, martxoaren 16an, Macron presidenteak estatu mailako konfinamendua agindu zuen, hamabost egunerako, eta martxoaren 17aren eguerditik aurrera abiaraziko zena.
Alemanian, COVID-19 gaitzaz kutsatutako lehen gaixoa 2020ko urtarrilaren 17an atzeman zen, Bavarian.
Urtarrilean eta otsailaren hasieran gaitz honetaz kutsatu ziren gehienak Webasto enpresaren egoitza nagusian izanak ziren edo harekin nolabaiteko harremana zuten.
DNAren analisi filogenetikoek erakutsi dute, dirudienez, enpresa horretako egoitza nagusitik zabaldu zela Italia Iparraldera gaitza, izan ere, bertan bulego ugari ditu enpresak.
Beranduago, Italiatik, Txinatik eta Irandik zetozen hainbat norbanako-talde heldu eta kutsapenean lagundu zuten.
Robert Koch Institutuak alemaniar gaixotasun eta epidemien kontrolari iradokizunak helarazten dizkio, pandemien aurkako nazio mailako plana jarraituz.
Hasiera batean, agerraldia euste egoera bat ezarriz maneiatu zen (egoera horretan babes egoerako zenbait neurri ere hartu ziren), honek lehen kutsatu-taldeen hedapena murrizten lagundu zuen, adibidez, Webasto enpresako langileen taldea mugatu zuen.
Martxoaren 13an, alabaina, babes egoerara igaro zen herrialdearen jarrera; honek Alemania osatzen duten estatuek ikastetxeak eta haurtzaindegiak ixtea, seihilekoen hasiera atzeratzea eta zahar-etxeetan bisitak debekatzea ekarri zuen.
Otsailaren 25 eta 26an, Italian COVID-19 gaitzak hartu zuen indarraren ondorioz, herrialde hari lotzen zitzaizkion zenbait kasu atzeman ziren Baden-Württemberg estatuan.
Haatik, beste hainbat kasu ere azaldu ziren, Italiarekin zerikusirik ez zutenak, hainbat estatutan, besteak beste, Baden-Württemberg, North Rhine-Westphalia eta Rhineland-Palatinate estatuetan.
Heinsbergen sortu zen kutsatu-taldeak lortua bereizgarria zuen Gangelteko Inauterien ospakizunarekin.
Martxoaren erdialderako, Alemanian COVID-19 gaitza duten gizabanako gehienak Ipar Rhine-Westphalia estatuan daude.Alemanian gaitzak hildako lehen gaixoak laurogeita bederatzi urteko Essengo emakume bat eta hirurogeita hemezortzi urteko Heinsbergko gizon bat izan ziren, biak ere martxoaren 9an zendu ziren.
2020ko martxoaren 16an 7.272 kutsatu, 17 hildako eta 67 sendatu zeuden Alemanian, hala, munduko foku nagusienetako bat zen, Espainia eta Hego Korearen atzetik, baina Frantzia eta AEBen aurretik; munduan gaitzak kaltetutako gizabanako gehien zituen seigarren herrialdea zen.
2019-2020ko COVID-19 gaixotasunaren agerraldian Iranek SARS-CoV-2 infekzioen lehen kasuak 2020ko otsailaren 19an baieztatu zituen.
2020ko martxoaren 8an, Irango osasun agintarien arabera, COVID-19 gaitzak Iranen 194 hildako utzi zituen eta kutsatuak 6500 ziren.
Egun hartan, Iranek COVID-19 gaitzaren erruz hildakoen hirugarren kopuru handiena eduki zuen, Txina eta Italiaren atzetik.
Hau da, Mendebaldeko Asiako herrialdeen artean kutsatu eta hildako gehien zituen herrialdea izan zen aipatutako egunean.
2020ko otsailaren amaieran, Irango GKEen arabera, SARS-CoV-2 birusak kutsatutako norbanakoen kopurua eta COVID-19 gaitzak hildakoen kopurua balio ofizialak baino askoz ere handiagoak ziren.
Otsailaren 25ean, Torontoko Unibertsitateko ikertzaileek Iranen 4.000tik 53.000ra bitarte pertsona aipatutako birusak kutsaturik zeudela adierazi zuten eta gainera, baliorik gertagarriena 18.000 zelarik.
Ahmad Amirabadi Farahanik otsailaren 24an adierazi zuen COVID-19 gaitzak 50 pertsona hil zituela Qom-en.
BBC Pertsiarrak aldiz, otsailaren 28an Iranen COVID-19 gaitzak 210 pertsona hil zituela adierazi zuen, herrialde hartako ospitaleetako datuetan oinarrituta.
Irango funtzionarioek Amirabadiren eta BBC Persianren kalkuluak ukatu zituzten.
Munduko Osasun Erakundearen zuzendari nagusiak, Tedros Adhanom Ghebreyesusek, honakoa adierazi zuen: "Munduko Osasun Erakundeak gertakariak egiaztatzeko bere `mekanismo propioa´ du eta ez du ikusi inolako arazorik Iranek emandako datuetan".Irango goi mailako funtzionario ugarik harrapatu dute SARS-CoV-2 birusa: Iraj Harirchi Osasun sailburuordeak, Masoumeh Ebtekar Emakume eta Familia Gaietako presidenteordeak, Mojtaba Zolnour Parlamentuko Segurtasun Nazionaleko eta Kanpo Arazoetako Batzordeko presidenteak, eta larrialdi zerbitzuetako buru Pirhossein Kolivandek.
Irango Parlamentuko 23 kidek, parlamentari guztien %8 inguruk, 2020ko martxoaren 3an kutsatuta zeudela adierazi zuten.
Pertsona ezagunak ziren Hadi Khosroshahi Irango Vatikanoko enbaxadore nagusia, Mohammad Mirmohammadi Espedientzia Bereizketarako Batzordeko kidea, Hossein Sheikholeslam diplomatua, Mohammad Haj Abolghasemi (Teherango harakin izenarekin ezaguna) eta Fatemeh Rahbar hil zituen COVID-19 gaitzak Iranen.2020ko martxoaren 8an Iranen 6.566 norbanako eragin zituen COVID-19 gaitzak, horietatik 4.238 pertsonak kutsatuta jarraitzen zuten, 2.134 sendatu egin ziren eta 194 pertsona hil egin ziren, betiere datu ofizialak jarraituz.
Hori hala bada, Iran zen egun hartan munduko hirugarren herrialde kaltetuena, soilik Txina eta Hego Korearen atzetik.
Hego Korean COVID-19 gaixotasuna zuen lehen gaixoa 2020ko urtarrilaren 20an atzeman zen.
Otsailaren 19rako 20 ziren COVID-19 gaitzaz kutsaturikoak eta hurrengo egunean 58 edo 70, guztira 346 kasu baieztatu zituzten otsailaren 21erako.
Hego Koreako Gaixotasunen Kontrolerako eta Prebentziorako Zentroak (KCDC) halako jauziaren eragilea "31 gaixoa" izan zela adierazi zuen, zeinak Jesusen Shincheonji elizako solasaldi batean parte hartu zuen, Daegu hirian.2020ko martxoaren 8an, Hego Koreak 7.300 kasu eta 50 hildako inguru zituen, eta 130.000 pertsona baino gehiagori egin zizkioten COVID-19a zuten edo ez jakiteko azterketak.
Alabaina, gaixotasunak Hego Korean utzitako heriotza-tasa (martxoaren hasierako datuen arabera), Munduko Osasun Erakundearen datuei jarraituz, beste herrialdeetan utzitakoa baino baxuagoa zen, izan ere, tasa globala %3.4 zen, Txina eta Italiakoa %3.8koa, Japoniakoa %1.5ekoa, baina Hego Koreakoa %0.6koa.
Suitzako heriotza-tasa are baxuagoa zen,    %0.5ekoa.Kutsapena murrizteko asmoarekin, kaltetutako hirietan jende-multzo handiko ekitaldiak bertan behera utzi ziren eta Daegun berrogeialdia ezarri zen.
2020ko martxoaren hasieran, Hego Korea zen COVID-19 gaitzak gehien kaltetutako bigarren herrialdea, Txinaren atzetik, alabaina, zenbait egunetan Italian kutsatu kopuru handiagoa izan zen.
2020ko otsailaren 4tik aurrera, Hego Koreak Txinako Hubei probintziako bidaiariei herrialdera sartzea ukatu zien, baina zenbait ahotsek Txinako bidaiari guztiei sarrera ukatzeko eskatu zioten gobernuari, COVID-19 gaitzaren hedapena mozteko.
Kutsatutako gaixoak asintomatikoak izan daitezke, baina gehienetan zenbait sintoma dituzte, zeinak ondorengoak izan daitezkeen: sukarra, eztula, nekea, arnasteko zailtasunak eta giharretako mina, besteak beste.
Munduko Osasun Erakundeak Txinako 55.924 laborategian egiaztatutako kasu hartu zituen eta gaixotasunak eragiten dituen sintomak hurrenak direla ondorioztatu zuen:
Zerrendan aurrera joz gero, pneumonia larria, arnasteko zailtasunaren sindrome akutua, sepsia, shock septikoa eta heriotza topatuko ditugu.
Kutsatutako zenbait norbanako asintomatikoa izan daitezke, hau da, testak gaixorik daudela esan arren, ez dute sintomarik garatzen eta beraz, ikerlariek kutsatutako norbanakoak hurbiletik zaintzeko gomendioa eman dute, kutsapena kontrolatu nahi bada.Inkubazio aldiak (kutsapen-unetik lehen sintomak garatu arte dagoen tartea) egun bat eta hamalau egun artean iraun ditzake, baina ohikoena bost egun irautea da.
Alabaina, bada kasu bat hogeita zazpi eguneko inkubazio aldia izan zuena.
Munduko Osasun Erakundeak SARS-CoV-2 birusa atzemateko hainbat RNA bidezko froga-protokolo argitaratu zituen, hala, COVID-19 gaitza eragiten duen birusa duten pertsonak atzemateko; lehen froga urtarrilaren 17an abiarazi zen.
Testak unean uneko aurkako transkriptasadun polimerasaren kate-erreakzioa (rRT-PCR) erabiltzen du.
Emaitzak lortzeko ordu gutxi batzuk edo gehien jota, egun gutxi batzuk behar dira.COVID-19 gaitza izateko aukerak dituen pertsona gisa hartzen da aurreko hamalau egunetan kutsatu kopuru handia duen herrialde edo lurralde batera joan den edo kutsatuta dagoen pertsona batekin aurrez-aurreko harremana izan duen pertsona oro.
Eria atzemateko giltzarriak sukarra, eztula edo arnas gutxiegitasuna izatea da.
Bestalde, beste zenbait lorratz ere badira: nekea, mialgia, karkaxaren ekoizpena eta eztarriko mina.Gaixotasuna atzemateko beste metodo bat eria erietxera joatea da, bertan COVID-19 birusaren bereizgarri diren aztarnak aurki diezazkioten, adibidez, biriken konputagailu bidezko tomografiak eginez.
Pneumonia zantzu bereizgarririk bada, norbanakoak COVID-19 gaitza duela esan daiteke.
COVID-19 gaixotasunaren 2019-2020ko agerraldia Euskal Herrian
Koronabirusaren unean uneko hedapena erakusten duen mapa.
SARS-CoV-2 birusa edo Wuhango koronabirusa 2019ko abenduan lehenengo aldiz aurkitutako koronabirus bat da.
COVID-19 gaixotasuna eragiten du gizakiengan (Wuhango gripea, Wuhango itsaski azokako pneumonia birusa edo Wuhango pneumonia ere deitu izan da, Txinako Wuhan hirian aurkitu baitzen lehen aldiz).
Zentzu positiboko base-pare bakarreko RNA birus bat da.
2019-2020ko koronabirusak sortutako pneumonia epidemiaren ostean bere genoma osoa sekuentziatu zen.
Jatorria ez dago argi, baina baliteke beste animalia batetik pasa izana gizaki batengana.
Hasieran animalietatik gizakietara salto egin bazuen ere, 2020ko urtarrilaren 20an Guangdongen lehen gizaki-gizaki kutsatzea aurkitu zen.
2020ko urtarrilaren 22an, Journal of Medical Virology aldizkariak birusaren azterketa genomikoaren berri eman zuen txostena plazaratu zuen, zeinak Wuhango ingurumariko sugeak ezarri zituen birusaren jatorritzat.
Alabaina, ikerketa gehiago behar dira ondorio horren zuzentasuna ziurtatzeko.
Urte bereko urtarrilaren 26an, beste jatorri posible bat aztertzeko ikerketa bat martxan jarri zen; ikertalde honek birusaren jatorria saguzar-zopa bat dela frogatzea zuen xede, zopa hori ohikoa da Wuhan inguruan.
Baliteke saguzarrak bezalako animalia basatiak birusaren lehen kutsatzaileak izatea.
Beste aditu batzuk birkonbinazio homologo batek SARS CoVZC45 eta CoVZXC21 motako birus bat Beta-CoV ezezagun baten RBDarekin nahasi zituela diote.
Koronabirus birus-familia handia da, eta arnas gaixotasunak eragin ditzaketen birusek osatua, bai gizakiengan bai animaliengan.
Gutxitan bada ere, animalien koronabirusak eboluzionatu eta gizakia infektatu dezake, eta gero pertsona batetik bestera heda daiteke, 2002ko azaroan Guangdong probintzian (Txina) agertu zen SARS birusarekin gertatu zen bezala (hau ere Guandongen agertu zen, 2002an.
Antzekoa den MERS-CoV birusa ere Saudi Arabian atzeman zen lehen aldiz 2012an.
2020ko urtarrilaren 28an jakin zen birusa sintomarik erakusten ez duen gaixoak ere transmititu dezakeela.
Erakundeek onartu zuten honek zailtasunak sortzen dituela birusari aurre egiteko unean.Wuhaneko betakoronabirusaren sekuentziak antzekotasunak erakusten ditu saguzarretan aurkitutako betakoronabirusekin, baina beste hainbat koronabirusekin alderatuta, hala nola SARS Co-V eta MERS-CoV birusekin, ez da genetikoki berdina.Koronabirus berriaren bost genoma isolatu eta aztertu dira, besteak beste, Beta-KoV/Wuhan/IVDC-HB-01/2019, Beta-CoV/Wuhan/IVDC-HB-04/2020, Beta-CoV/Wuhan/DC-HB-05/2019, BetaCoV/Wuhan/WIV04/2019 eta BetaCoV/Wuhan/IPBCAMS-WH-01/2019 genomak.Birus berri honen RNAren sekuentziak 30 mila nukleotido inguruko luzera du.
Txinako koronabirusa zientzia kaieran
2020ko Sei Nazioen Txapelketa Errugbi txapelketa honen hogeitabatgarren ekitaldia izango da (guztira 126. ekitaldia).
2020ko otsailaren 1ean hasi eta martxoaren 14an amaituko da.
COVID-19 gaixotasunaren pandemiak txapelketaren antolakuntza oztopatu du, eta hainbat partida urrian jokatuko dira.
Sei Nazioen Txapelketaren hogeigarren edizioa izango da (guztira 25.a).
Hamalaugarren ekitaldia izango da.
COVID-19 gaixotasunaren agerraldiaren aurrean harturiko babes neurriengatik 3.
jardunalditik aurrera Italiak jokaturiko hainbat partida atzeratu egin dira.
Ikusteko dago beranduago jokatuko diren.
Oharra: Wikipediak ez du mediku aholkurik ematen.
Tratamendua behar duzula uste baduzu, jo ezazu sendagilearengana.
COVID-19 (ingeleseko coronavirus disease 2019 terminoaren akronimoa) SARS-CoV-2 koronabirusak eragiten duen gaixotasun infekziosoa da.
Birusaren inkubazio aldiak (gaixoa kutsatuta dago, baina ez du sintomarik azaleratzen) bi eta hamar egun artean irauten du, eta aldi honetan ere gaixotasuna kutsagarria da.
Sintoma adierazgarrienak sukarra, eztula eta arnasteko zailtasunak dira, eta hilgarria izan daiteke.
Pneumonia, arnas zailtasun akutuaren sindromea, sepsisa eta shock septikoa eragin ditzake.
Ez dago tratamendu espezifikorik: neurri terapeutiko nagusiak sintomak arintzea eta biziarteko funtzioak mantentzea dira.
Kutsatzeko modurik ohikoena pertsonen artekoa da, normalean airekoa, doministiku egitean, eztul egitean edo arnasbotatzean igortzen diren tanta txikiak direla eta.
Fomiteen bidez ere birus patogenoak hartu daitezke.
Sintomak birusarekiko esposizioa gertatu eta bi eta hamalau egun artean agertzen dira.
Esku-garbiketarekin, maskarak erabiltzearekin eta gaixotasunaren diagnostiko goiztiarrarekin prebenitu daiteke transmisioa.
COVID-19 gaixotasunaren 2019-2020ko agerraldiak mundu osoko pandemia sortu zuen, eta eragina izan zuen Euskal Herrian ere.
Infekzioa pertsonatik pertsonara transmititzen da.
Batez ere, 5 mikra baino gehiagoko arnas  tantengatik  eta  infektatutako  pertsonen  jariakinekiko  kontaktu  zuzenagatik.
Ez dirudi metro bat edo bi baino distantzia handiagoetara transmititu daitekeenik.
Infektatutako  pertsona  baten  arnas-sekrezioak  dituen  eskua  ukitzeagatik  edo  aurretik honekin kontaktuan izandako gainazal edo objektuak (fomiteak) ukitu ondoren ahoa, sudurra edota begiak ukitzeagatik transmititu daiteke.
Adibidez, atearen heldulekua ukitu edo gaixoari eskua eman eta gero, aurpegia ukitzea.
Birusak gainazaletan orduak aktibo irauten duela uste da.
Sintomarik  arruntenak, sukarra, eztula eta arnas-faltaren sentsazioa dira.
Kasu larriagoetan, infekzioak pneumonia eragin dezake edo arnasa hartzeko zailtasun handia, giltzurrunen funtzioaren galera eta baita, zenbait kasutan, heriotza ere.
Konplikazio horiek, oro har, adineko pertsonetan edo beste gaixotasunen bat duten pertsonetan gertatzen dira, hala nola,  bihotzeko  edo  biriketako  gaixotasuna  dutenetan  edo  immunitate-arazoak dituztenetan.
Munduko Osasun Erakundeak Txinako 55.924 laborategian egiaztatutako kasu hartu zituen eta gaixotasunak eragiten dituen sintomak hurrenak direla ondorioztatu zuen:
Zerrendan aurrera joz gero, pneumonia larria, arnasteko zailtasunaren sindrome akutua, sepsia, shock septikoa eta heriotza daude.
Kutsatutako zenbait norbanako asintomatikoa izan daitezke, hau da, testak gaixorik daudela esan arren, ez dute sintomarik garatzen eta beraz, ikerlariek kutsatutako norbanakoak hurbiletik zaintzeko gomendioa eman dute, kutsapena kontrolatu nahi bada.Inkubazio aldiak (kutsapen-unetik lehen sintomak garatu arte dagoen tartea) egun bat eta hamalau egun artean iraun ditzake, baina ohikoena bost egun irautea da.
Alabaina, bada kasu bat hogeita zazpi eguneko inkubazio aldia izan zuena.
Edozein gaixotasun infekziosoren aurrean, prebentziorako neurriak ezinbestekoak izaten dira.
Higiene  neurriak  areagotzea, eskuak, arropak, lekuak garbi mantentzeko ahalegin bereziak egin behar dira.
Higiene neurriak areagotu behar dira.
Eztula edo doministiku egitean gomendatu egiten da, erabilera bakarreko paperezko zapi edo komuneko paperezko zapia erabiltzea.
Erabili ondoren, erabilitako zapiak zakarrontzira bota behar dira eta eskuak garbitu beharko.
Erabilera bakarreko paperezko zapirik eskura ez balego, eztul edo usin ukondoaren bestaldean, besoaren flexuraren gainean egin beharko, ez eskuetan.
SARS-CoV-2 koronabirusaren eramaile batek eztul edo doministiku egitean kanporatutako listu-tantatxoak hurbil dauden pertsonen ahoarekin edo sudurrarekin kontaktuan jar daitezke, edo azaleretan geratu (mahaietan, ateen heldulekuetan, hainbat objektutan, jostailuetan, bulegoko tresna edo materialetan...) eta bertan ordu batzuk mantendu.
Horregatik, garrantzitsua da higiene neurriak mantentzea, indartzea eta prozedura berriak ezartzea.
Ikaskideek, lankideek objektuak eta ingurumen-gainazalak garbitzea eta desinfektatzea lagungarria da haietan egon daitezkeen birusak desagerrarazteko, birusaren transmisioa minimizatzea ahalbideratuz.
Garbiketa  prozeduretarako  jarraibideak  normalean  egiten  direnak  dira:
Komertzialki eskuragarri dagoen edozein xaboi edo detergente erabil daiteke.
Produktu higieniko hauek erabiltzea ur hutsa erabiltzea baino eraginkorrago da.
Ura hotza, epela edo beroa izan daiteke.
Edo erabilitako garbiketa-produktuaren etiketan gomendatzen denaren arabera.
Xaboiarekin edo detergentearekin garbitu ondoren, urarekin xaboia edo detergentea garbitu behar da.
Desinfektatzaileak eta garbitzaileak erabiltzen direnean, ekoizleen jarraibideak arretaz irakurri eta bete behar dira.
Mahaietan edo objektuetan utzitako hautsa urarekin eta xaboiarekin kendu beharko da, eta ez trapu lehorrekin.
Ahal den guztietan mopa eta lanbasa erabili behar da, eta ez erratza.
Erratza baino hobea xurgagailua.
Izan ere, eskobatzean lurretik hautsa altxatzen da.
Ordenagailuak edo antzeko gailuak partekatzen diren lantoki edo ikastetxeetan, ekitaldi-aretoan edota ostalaritza zerbitzuetan, garrantzitsua da higiene neurriak areagotzea; izan ere; egunean zehar haietatik igarotzen diren pertsonen joan-etorri handia da eta baten batek, nahi gabe, birusa eroan dezake.
Garbiketa ikastetxe edo lantoki osoan egin beharko litzateke, gutxienez egunean behin.Honakoetan arreta berezia jarriko da:
Mahaiak eta aulkiak.
Argiaren etengailuak, partekatzen diren telefonoak, txirrinak.
Eskolako materiala, bulegoko materiala, partekatzen den material didaktikoa...
Kontuz, batez ere, gela partekatuetan (informatika gelak, ikus-entzunezko gelak, batzar gelak...).
Partekatzen diren ordenagailuetako teklatuak, saguak, urrutiko agintariak.
Komunak.Beste aholku batzuk:
Lurrerako moketarik, tapizik edo estalkirik ez izatea gomendatzen da, salbu eta horietan  garbitasuna  zorrozten  bada.
Edukiz  gero,  ez  dira  tapizak astindu  behar garbitzerakoan.
Komenigarria da erabilera bakarreko paperezko zapiak erabiltzea.
Erabili ondoren, baztertu egingo dira egunero.
Posible bada, pedala eta estalkia duen kubo batera botako dira, plastikozko poltsa bat duena.
Paperezko ezpain-zapia baztertu ondoren, komenigarria da eskuak garbitzea.
Irakasleek adi egon behar dute haize-instrumentuak, arkatzak, errotuladoreak eta ikasleek ahora eraman eta beste tresna batzuekin, parteka dezaketen material guztia ez partekatzeko.
Saihestu behar da jaki batzuk partekatzea, esate baterako, esku askok fruitu lehorrak leku beretik hartzea, edo plastikozko poltsa batetik esku askok aperitiboak-edo hartzea.
Gomendagarria da, posible balitz, ikasgeletako mahaien arteko espazioa urruntzea, eta ikas-taldeak eta lan taldeak online kudeatzea.
Lantokiak eta ikastetxeak normalean baino gehiago aireztatzea komeni.
Egunero aireztatzea.
Sektoreko profesionalek normalean erabiltzen dituzte higiene neurriak beti bezala ondo zaindu beharko.
Jateko tresnak (baxera, mahai-tresnak, edalontziak, etab.): jantokietako erabiltzaileek erabiltzen dituzten tresnak, garbiketa egokia izan behar dute, ohiko moduan.
Ez da beharrezkoa gomazko eskularru esterilak erabiltzea.
Ikastetxeetan arreta handia jarri behar da ikastetxeko ikasleen artean edalontziak, mahai-tresnak, paperezko zapiak eta hortzetako eskuilak ez trukatzeko.
Sukaldeetan otorduak egiteko erabiltzen den materiala ohiko moduan garbitu behar da.
Garraio publikoa, eskola-garraioa erabiltzen bada, komenigarria da ondorengo higiene neurriak hartzea:
Ibilbidearen aurretik eta ondoren autobusak, tren bagoiak, ahal den neurrian aireztatzea.
Autobus edo tren barruko gainazalak urez eta detergentez garbitu behar dira, ahal bada ohiko maiztasuna areagotuz.
Erabilera bakarreko papera, posible bada, barruan plastikozko poltsa eta estalkia duen kubo batera bota beharko da.
Ikastetxeek, lantokiek, ohiko hondakinen kudeaketa mantendu beharko dute.
Hondakinen kudeaketa egiten duten langileak inoiz baino zorrotzagoak izatea gomendatzen da, batez ere hondakinak erabiltzeko behar duten babesari dagokionez.
Betiere eskularruak erabil beharko dituzte.
Komeni da zentroak higiene pertsonalerako material hau eskura izatea:
Eskuak garbitzeko xaboia, banakako dispentsazioduna izango da.
Erabilera bakarreko paperezko eskuoihalak edota esku-lehorgailu elektrikoak, oihalezko eskuoihalak saihestuz.
Erabilera bakarreko zapiak.
Estalkidun kuboak, pedaldunak hobetsiz.
Konpostableak hobetsiz.Material hori edukiz gero, beharrezkoa den leku gehienetan banatuko da, hala nola, komunetan, jantokian, patioetan, kafe-makinen inguruetan...
eta gune horietako bakoitzean kubo bat jarriko da, ahalik eta eskuragarrien.
Kubo horrek pedal bidezko irekiera izango du, eta plastikozko poltsa izango du barruan.
Eztul egin, doministiku egin edo sudurra garbitu ondoren, erabilera bakarreko paperezko zapiak botatzeko.
Komertzialki eskuragarri dagoen edozein xaboi edo detergente erabil daiteke.
Gaixotasunaren sintomak daudela susmatzen bada (sukarra, eztula, arnasa hartzeko zailtasuna, ondoez orokorra...), informazioa profesionalengandik telefonoz jaso eta babes neurriak hartu behar dira inor ez kutsatzeko.
Esate baterako, EAEko Osasun Sailak, Osakidetzak, telefono berezi bat jarri du.
Telefono horretara deitu beharko eta bertan profesionalek egoera baloratuko dute eta aholkuak, jarraibideak, emango dituzte.
Laborategiko emaitzak lortu arte, agian, pertsona isolatuta mantentzeko aholkua emango da, baieztatutako kasu baten aurrean eramaten diren kontrol-neurriak jarraituz.
Ikastetxeetako, lantokietako ikasleek edo langileek gaixotasunaren sintomak badituzte, haien erietxera joan beharko dute eta gomendio berberak bete beharko dituzte.
Gaixotasunak hiltzen dituen pertsonen artean, gehienek beste gaitz batzuk dituzte lehenagotik, batez ere hipertentsioa, diabetesa eta bihotzeko gaitzak, eta hasierako sintomak zutenetik heriotzaraino, batez beste 14 egun igarotzen dira.
Txinan egindako lehen ikerketen arabera, gizonezkoen heriotza tasa % 2,8koa da eta emakumeena % 1.7koa.
Adinari dagokionez, 50 urtetik beherakoen artean heriotza tasa % 0,5 baino txikiagoa da, baina 70 urtetik gorakoen artean %  baino handiagoa da.
2020ko otsailaren 26ra arte Txinan izandako kasuen artean, ez zen 10 urtetik beherakoen artean heriotzarik gertatu.
Gaur arte eritasun honek ez du tratamendu zehatzik, hortaz eskuragarri dauden tratamenduek sintomak leuntzea dute helburu.
Sintoma horiek sukarra, nekea, eztul lehorra eta arnas gabezia dira; kasu larrienetan pneumonia eta giltzurrunen gutxiegitasuna ere azaltzen da.
Gaixotasunen Kontrol eta Prebentziorako Txinatar Zentroak (CCDC) pneumonia sendatzeko baliatzen diren tratamenduek koronabirusak eragindako pneumonia sendatzeko eraginkortasunik duten ikertzen dihardu.Egun existitzen diren antibiralek gaixotasun hau sendatzeko balio dezaketen aztertzen dihardute zientzialariek; horien artean indinavir, saquinavir, remdesivir, lopinavir/ritonavir eta beta interferoia proteasa inhibitzaileak proposatu dira.
Aurrez aipatutako antigorputz monoklonalen (mAbs) eraginkortasuna ere ikerketapean dago.
COVID-19 gaixotasunaren 2019-2020ko agerraldia.
Gonzalo Cerezo Barredo (Villaviciosa, Asturias, 1926ko martxoaren 7a - Madril, Espainia, 2020ko martxoaren 19a) asturiar kazetaria, poltikaria eta idazlea izan zen.Gorte frankistetako prokuradorea izan zen.
Oharra: Wikipediak ez du mediku aholkurik ematen.
Tratamendua behar duzula uste baduzu, jo ezazu sendagilearengana.Arnas sindrome akutu larria (ASAL euskaraz, SARS ingelesez) koronabirus batek sortutako arnas-aparatuko gaixotasun larria da, 2002an Txinan agertu zena.
Pneumonia mota bat da, SARS-CoV izeneko birusak eragindakoa, pertsonen artean kutsatzen dena .
Gaitz honen hilgarritasun tasa 2002-2003 urte bitarteko izurritean %13 ingurukoa izan zen, baina %50eraino iristen zen 65 urtetik gorakoengan . Urte haietako kasu gehienak Txinan eta inguruko herrialdeetan agertu ziren.
2004tik gaur arte (2020) ez dira kasu berriak agertu.
Gaitzaren inkubazio epea 2-10 egunetakoa zen.
Sintoma nagusiak pneumonia batenak dira, eta horregatik zaila da sintomatologian oinarrituta gaitzaren diagnostiko zuzena egitea:
eztula
disneaPaziente gehienak hobekuntza bat dute 7 egunetik aurrera, beren immunitate-sistema birus patogenoari gailentzen zaionean.
Baina gutxi batzuek narriadura bat jasan dezakete eta arnas distreseko sindromea pairatu, beren osasun egoera nabarmen okertzen duena.
Ohikoa da gaixoek aldaketa esanguratsuak izatea biriketan, toraxaren erradiografia baten bitartez antzematen direnak.
Laborategiko froga espezifikoek gaitzaren diagnostikoa baieztatzen dute.
Birus patogenoaren detekzioa froga zuzenen bidez (PCR, esaterako) burutzen da,  edo SRAS-CoVren aurkako antigorputzak antzematerakoan (ELISArekin, adibidez) gaixoaren odol laginetan.
Ez dago une honetan birus eragilearen aurkako botikarik edo txertorik, azken honen fabrikazioan ikerketa asko egin arren.
SARS-CoV birusa birus berria da, 2002 baino lehen ezagutzen ez zena.
Ordura arte ezagutzen ziren koronabirus gehienak ez ziren oso birulentoak, eta hotzeriak eta arnas-aparatuko gaitz arinak sortzen zituzten.
Oso litekeena da SARS-CoV birusa animalietan egotea, eta hortik gizakietara pasatzea espezie-jauzi bat gertatu zenean, 2002an.
Zoonosi bat izango litzateke ASAL, horrenbestez.
Zientzialari talde batek Yunnan-eko kobazulo bateko (Txinan) saguzarrak birusaren ostalari nagusiak zirela aurkitu zuten . Zibetetan ere aurkitu da birus patogenoa.
2020ko urtarrilean koronabirus berri bat agertu zen Txinan, SARS-CoVarekin antz handia zuena, saguzar eta beste animalia batzuetatik, antza, gizakietara ere pasatu zena.
Koronabirus berri horri SARS-CoV-2 deitu zitzaion, eta beste pneumonia larri bat sortzen du, COVID-19 deritzona
Arnas Sindrome Akutu larriko (ASAL)edo bere kontaktuen kasuetarako jarduera protokoloa www.euskadi.eus, 2003
COVID-19 gaixotasunaren 2019-2020ko pandemia Euskal Herrian
Artikulu honetan, SARS-CoV-2 koronabirusak eragindako COVID-19 gaixotasunaren pandemiak Euskal Herrian 2020an izandako eragina azaltzen da.
Hasiera batean, nahiz eta munduan gero eta gai indartsuagoa eta ezagunagoa izan, Osakidetzak Euskadin alertarako arrazoirik ez zegoela adierazi zuen behin baino gehiagotan, eta SARS-CoV-2 koronabirusari aurre egiteko protokolo berezi bat zuela ziurtatu zuen.
Infekzio Gaixotasun Berrien Aholku Batzordea, Osakidetzaren barnekoa, SARS-CoV-2 koronabirusak duen bilakaera aztertu zuen 2020ko urtarrilaren 24an eta ez zuen kezkatzeko arrazoirik ikusi.Hala ere, 2020ko otsailaren 28an baieztatu ziren Euskal Herriko lehen bi gaixoak, eta hurrengo egunean beste bi atzeman ziren.
Gaixoetako bat Nafarroako Ospitalera eraman zuten, Belgikatik egun batzuk igaro ondoren.
Araban beste bi kasu atzeman ziren, lehena Andaluzia aldean ibilitako mediku batena, eta bigarrena aurrekoaren lankide bat.
Gipuzkoan beste kasu bat zegoen, ustez Italiara egindako bidaia baten ondoren kutsatua.
Martxoaren 4an lehen hildakoa izan zen Euskal Herrian: 82 urteko pertsona bat hil zen Bizkaian.Eskala handiko lehen neurria Araban hartu zen martxoaren 9an: Bastidako bi ikastetxeak itxi ziren goizeko lehen orduan, Errioxakoak ziren eta kutsatuak izan zitezkeen ikasleak omen zeudelako, eta eguerdian Gasteizko ikastetxe guztiak (haur hezkuntzatik unibertsitateraino) 14 egunez ixteko agindua iritsi zen.
Gizarte osorako lehen neurriak, berriz, martxoaren 12 eta 13an heldu ziren (Nafarroako eta EAEko lehendakari Urkullu eta Chiviteren aginduak); estatu osorako aginduak martxoaren 14an eman ziren Espainiarako (Pedro Sanchezen dekretua), eta martxoaren 17an Frantziarako, azken biek kaleko zirkulazio normala murriztuz eta konfinamendua aginduz.
2019ko abenduan COVID-19 gaitza zuten lehen gaixoak atzeman ziren Wuhanen (Txinako Herri Errepublika), eta hilabete berean birusaren genoma bere osotasunean sekuentziatzea lortu zen.
2020ko urtarrilaren hasieratik aurrera hasi zen gaixotasuna eragiten zuen SARS-CoV-2 birusa hedapen nabaria gauzatzen, hasiera batean Txina barnean eta gerora, mundu mailan.
Urtarrilaren bigarren erdian gertatu zen Txinatik kanpoko lehen tokiko kutsapena, Vietnamen eta urtarrilaren 22an, Bavarian (Alemania) Europako lehen tokiko kutsapena erregistratu zen.
Garai horretarako zortzi mila kasutik gora baieztatu ziren Txinan.
Txinako Herri Errepublikak gogor erantzun zion izurrite bihur zitekeen gaitzari, berrogeita hamar milioiko eskualdea, Wuhan hiriburu zuena, berrogeialdian ezarriz.
Gainera, handik gutxira neurri zorrotzak hartu zituen Hubei probintziatik (epizentrotik) kanpoko beste lurralde ugaritan, hala nola, ikastetxeen itxiera, garraiobideen itxiera eta ekitaldi jendetsuen debekua.Alabaina, Txinak ez zuen gaitzaren hedapena gelditzea lortu eta otsailaren bukaeratik aurrera bereziki, munduko bost kontinente populatuetan gaitzak kalte handiak sortu zituen.
Europa izan zen eragin handienetakoa jaso zuena; urtarrilaren 29an erregistratu zen Italiako lehen kasua eta handik hilabete eskasera 200 ziren kutsatuak herrialde hartan, gehienak Lombardian.
Izan ere, Italia izan zen, hasiera batean behintzat, Europako foku nagusia, 2020ko martxoaren 10 baino lehen zortzi mila kasutik gora baitzituen eta 450 hildakotik gora.
Neurri zorrotzak ezarri zituen gobernuak, hala nola, herrialdeko ikastetxe guztien itxiera (martxoaren 5ean) eta herrialdearen barne zein kanpo bakanketa (martxoaren 9an).
Espainia (martxoaren 10ean 1600 kasutik gora), Frantzia (1412 kasutik gora, data berean) eta Alemania (1281 kasutik gora egun berean) izan ziren gaitzaren beste foku nabarmen batzuk, nahiz eta Europa guztira zabaldu zen.
Iran, Hego Korea, Japonia eta Estatu Batuek ere kasu kopuru nabarmena eduki zuten, besteak beste.Gaitza 2020ko otsailaren 28an iritsi zen Euskal Herrira, Gipuzkoan eta Araban erregistratu ziren lehen kutsatuak, bakoitzean bat.
Hala ere, hedakuntza nabarmena martxoaren bigarren astetik aurrera hasi zela esan daiteke, Araba foku nagusi bihurtu zenean, martxoaren 9an 100 kasuak gainditurik.
Egun horretan bertan hartu zuen Eusko Jaurlaritzak gaitzari aurre egiteko lehen neurri esanguratsua: Guardia, Bastida eta Gasteizko ikastetxe guztien itxiera, unibertsitatea eta haur-eskolak barne, hamabost egunez.
Hego Euskal Herriko gainerako herrialdeetan eta Ipar Euskal Herrian polikiago hedatu zen gaitza, behintzat hasiera batean.
Arestian esan bezala, COVID-19 gaitza pairatu zuten lehen norbanako identifikatuak gipuzkoar eta arabar bat izan ziren, 2020ko otsailaren 28an.
Egun horretatik aurrera Euskal Herriko zazpi herrialdeetan garapen desberdina izan zuen gaitzak, foku nagusia martxoaren bigarren astera arte, behintzat, Araba izan zen.
Lehen bi pertsona horiei azterketa egin izanaren arrazoia, biek ere azken egunetan gaitza hedatuago zegoen herrialdeetara bidaiatu izana zen, Italiara hain zuzen.
Hurrengo egunean Araban beste kutsatu bat atzeman zen, ospitaleko langile bat, aurreko arabarra bezalaxe.
Lehen hiru kutsatu hauek Italiara bidaiatu izanaz gain, Andaluziara ere joana zen horietako bat azken hamabost egunetan eta hortaz, baliteke lurralde hartan ere kutsapena egin izana.
Lehen kasu hauen larritasuna ez zen kezkatzekoa izan.Otsailaren 29an, Nafarroan lehen kasua baieztatu zen: 39 urteko emakume bati gaitza atzeman eta egoera larrian ospitaleratu zuten Zaintza Berezien Unitatean.
Aipatzekoa da gaixo honek ez zuela inolako aurretiazko patologia jakinik eta beraz, harritzekoa izan zen gaitzak hain era gogorrean erasan izana.
Gaixoa Belgikan egona zen azken egunetan, baina garai hartan herrialde horrek ez zuen kutsatu kopuru aipagarririk.
Bizkaiko lehen kasua 2020ko martxoaren 3an baieztatu zen, jada Euskal Herrian hamabost kasu egiaztaturik zeudela.
Ipar Euskal Herrian aldiz, lehen kasua Lapurdiko hiriburuan atzeman zen, Baionan, martxoaren 4an, baina egun batzuk berantago positibo faltsutzat jo zen.
Baionarra hogeita hamalau urteko gaztea zen, duela gutxi Italian egona.COVID-19 gaitzak Euskal Herrian hildako lehen pertsona 82 urteko bizkaitar bat izan zen, zehazki, herrialde hartan kutsatutako lehen gizona.
Eusko Jaurlaritzaren Osasun Sailaren arabera, gaixoak gaixotasun kronikoak pairatzen zituen eta beraz, arrisku-taldearen barnean zegoen.
2020ko martxoaren 4an zendu zen aipatutako gizona, Basurtoko ospitalean ingresatuta zegoelarik.
Gaitz honek Euskal Herrian eragindako bigarren hildakoa 90 urteko arabar bat izan zen, Gasteizko Txagorritxu ospitalean ingresaturik zegoena.
Martxoaren 7an zendu zen eta agintarien arabera, lehenagotik beste hainbat patologia zituen, hortaz, gizon hau ere arrisku-taldearen barnean zegoen.
Martxoaren 8ko Emakume Langilearen Nazioarteko Eguneko manifestazio feministak ez ziren bertan behera geratu eta, igandea izanik, kaleak feministez bete ziren Geroago, batzuek kritikatu zuten manifestazio horiek egin izana, kutsatzeko arriskua gutxietsi zela eta.
Martxoaren 9rako, Euskal Herrian COVID-19 gaitzak hildako pertsonak sei ziren, horietatik hiru arabarrak, bi bizkaitarrak eta azkena gipuzkoarra.
Martxoaren lehen astetik aurrera Araban kutsapenak beste euskal herrialdeetan baino azkarrago gertatzen hasi ziren, horren adibide martxoaren 9rako ehun kasuen langa gainditu zuen Arabak, Euskal Herriko kasuen hiru laurden edukita.
Martxoaren 7an Errioxako zenbait herri berrogeialdian jarri ziren, egun batzuk lehenago Gasteizko hileta batean egon ziren errioxar ugarik gaitz berria hartu baitzuten.
Herritar horiek Haro eta Nafarruri (Casalarreina) herrietako biztanleak ziren.
Egun hartarako, Errioxan 38 kasu identifikatu ziren eta Araban 25.
Dirudienez, hileta horrek eragin zuen hurrengo egunetan Arabako kutsatu kopuruaren areagotze nabarmena; martxoaren 9rako ia 100 kasu berri atzeman ziren.
Ekitaldi horrek foku bizi bihurtu zituen Gasteiz, Errioxa eta Arabako Errioxako zenbait herri; izan ere, bertan kutsapena tokian tokikoa izateaz gain, iturri ezjakinetakoa izaten hasi zen.
2020ko martxoaren 11an Araban berrehun kutsatutik gora erregistratu ziren, aurreko egunarekin alderatuta, berrogeita hamar kasu berri zeuden.
Alabaina, hildakoen kopurua ez zen handitu.
2020ko martxoaren 9an Eusko Jaurlaritzak hainbat aparteko neurri hartu zituen, Araban etengabe handitzen zihoan erien kopurua murrizte aldera.
2020ko martxoaren 9rako Arabak 100 kasuak gainditu zituen eta handik bi egunera, martxoaren 11an, 200 kasuak.
Espainiako Gobernuak Araba, eta bereziki Gasteiz, estatuko foku nagusienetarikotzat hartu zuen, Madril eta Errioxarekin batera.
Bestalde, beste euskal probintzietan ere kasu kopurua handitzen hasi zen, erritmo motelagoan bazen ere, martxoaren 6rako Bizkaiak hamar kutsatu baino ez zituen, handik bost egunera, martxoaren 11an, berrogeita hamar kutsatuen langa gainditua zuen.
Hori zela eta, Eusko Jaurlaritza egun batzuk lehenago Araban hartutako aparteko neurriak Bizkaira eramatea hausnartzen hasi zen.
Oso aipagarria izan zen Nafarroan izan zen kasuen areagotzea; martxoaren 9an sei kutsatu baino ez zituen, handik bi egunera berrogeita sei.
Nafarroako Gobernuko Osasun aholkulariak adierazi zuenaren arabera, kasu horiek aurrez kutsatutakoen senide edo gertukoak ziren eta areagotzea iragarpenen barnean zegoen.Gipuzkoan eta Ipar Euskal Herrian ez zen kutsatuen kopuruaren areagotze nabarmenik antzeman martxoaren 11an; Gipuzkoan kasu berri bat baino ez zen atzeman.
Haatik, gipuzkoar bat hil zen egun hartan bertan COVID-19 gaitzaren erruz eta horrek Euskal Herrian hildakoen kopurua zazpira igo zuen, Gipuzkoan hildakoena bira.
Ipar Euskal Herrian lehen egiaztatutako kasua 2020ko martxoaren 11ean atzeman zen, Lapurdin hain zuzen, eta berehala ospitaleratua izan zen.2020ko martxoaren 11an, Euskal Herrian aurrez esandako egoeran geundela, Osasunaren Mundu Erakundeak (OME) COVID-19 gaitzaren mundu mailako agerraldia "pandemia" izendatu zuen.
Egunaren amaierarako, beste bi pertsona hil zituen gaitzak, bat gasteiztarra eta bestea bizkaitarra.
Gasteiztarra 89 urteko gizon bat zen eta bizkaitarra 94 urtekoa; honek bederatzira igo zuen COVID-19 gaitzak Euskadin hildakoen kopurua.2020ko martxoaren 12an, Euskal Herrian 439 kutsatu atzeman ziren, aurreko egunean baino ehundik gora gehiago.
Aldaketa nabarmenenak Nafarroan atzeman ziren, bertan 92 kutsatu baitziren egunaren amaierarako.
Araban 259 kasu atzeman ziren, Bizkaian 71 eta Gipuzkoan 16.
Bestalde, Ipar Euskal Herrian ez ziren kasu berririk atzeman.
Bestalde, egunak COVID-19 gaitzak hildakoen kopurua hamaikara igo zuen Euskal Herrian eta gainera, hamabi adingabekori gaitza atzeman zitzaien.
2020ko martxoaren 14an, Pedro Sanchez Espainiako presidenteak konfinamendu agindua ezarri zuen estatu osorako, hau da, biztanleria guztiari etxetik ateratzea debekatu zitzaion, betiere, zehaztutako zenbait ekintza egin behar ez bazituzten.
Egun hartan Euskal Autonomia Erkidegoan 521 egiaztatutako kasu atzeman ziren, zeinetan 104 (%19,96) kasu berriak ziren.
Probintziaz probintzia, Arabak jarraitzen zuen fokurik handiena izaten, 360 kasurekin eta horietatik 50 (%13,89) kasu berriak zirela; Bizkaian 115 kasu atzeman ziren orotara eta 32 (%27,83) berriak ziren; Gipuzkoan aldiz, 46 kasu baino ez ziren atzeman, baina horien artetik 22 (%47,83) berriak ziren.
Bestalde, aipatu beharra dago Euskal Herrian beste herrialde edo lurraldetan baino ospitaleratu gehiago izan zirela, egun honetako datuak begiratuz gero, Araban 153 (%42.5) ospitaleratuak zeuden, Bizkaian 53 (%46,09) eta Gipuzkoan 16 (%34,78).Hildako gehienak Araban erregistratu ziren, hamasei, Bizkaian eta Gipuzkoan aldiz, hiruna.
Hortaz, egun hartako heriotza-tasa %4,22koa zen, Txinakoa (%4) eta Hego Koreakoa (%1,06)  baino altuagoa, baina Italikoa (%8,34) edo Espainiakoa (%4,32) baino baxuagoa.
Nafarroan aldiz, 183 kasu atzeman ziren aipatutako egunerako eta horien artean 53 (%28,96) berriak ziren.
Ospitaleratuak 34 (%18,58) ziren, eta hildakoak bat, egun hartan bertan hil zen 87 urteko gizon bat, hain zuzen.
Ipar Euskal Herrian bestalde, sei kutsatu atzeman ziren egun hartara arte, denak ere Lapurdin.
Ipar Euskal Herrira, konfinamendua martxoaren 17an heldu zen, Emmanuel Macron Frantziako presidenteak hala aginduta.2020ko martxoaren 19rako (eguerdiko datuak) Euskal Herrian kutsatuen kopurua asko handitu zen, 1679 kutsatu atzeman ziren egun hartarako, aurreko egunean baina 313 gehiago.
Kutsatuen egoerari zegokionean, 594 pertsona ospitalean zeuden eta 58 hil egin ziren; gainera, Nafarroako Osasunbideak euskal herrialde hartan ospitaleratuak izan ziren gaixoen artetik 11 Zaintza Berezien Unitatean zeudela jakinarazi zuen.
Areagotze-tasei erreparatuz gero, aurreko eguneko datuak aintzat hartuta, %22,91ko areagotzea izan zen martxoaren 19an, ospitaleratuen tasa %35,38koa zen eta gaitzaren heriotza-tasa %3,45ekoa, aurreko egunetakoa baino baxuagoa.
Bestalde, Osakidetzak jakinarazi zuen hemezortzi pertsonari sendagiria eman ziela.
Egun hartan bertan lehen erizaina hil zen, 52 urteko emakume bat, astebete ospitalean egon eta gero.2020ko martxoaren 19an, atzeman zen COVID-19 gaitzak kutsatutako lehen zuberotarra, zehazki Atharratzeko gizon bat, Paueko erietxera eraman zena.
Hurrengo egunean hil zen.
Martxoaren 15ean Nafarroako Gobernuak jakinarazi zuen protokoloa aldatuko zuela, eta osasun arloko eta funtzio publikoko langileei eta ospitaletan dauden gaixoei soilik egingo ziela koronabirusaren proba.
Martxoaren 17an Osakidetzak SARS-CoV-2 birusa detektatzeko probak egiteari utzi zion sintoma arinak zituzten pertsonen kasuan.
Bi aldaketa horiek Munduko Osasun Erakundearen irizpideen kontra egin ziren, OMEk eskatu baitzuen edozein kasu susmagarriren aurrean egiteko testa, hori baitzen kutsatze katea eteteko modu bakarra.
Jaurlaritza ekonomia suspertzeko neurriak prestatzen ari da koronabirusa dela eta.
2020ko martxoaren 11ean Euskadi Irratian Beatriz Plaza EHUko Ekonomia irakasleak eta Adrian Zelaia EKAI CENTER-eko presidente exekutiboak adierazi zuten COVID-19 gaitzaren agerraldiak hiru hilabetetan zehar eragin esanguratsua egingo balu, krisialdia etorriko litzatekeela munduko eskualde ugaritara.
Ekonomiako adituak eta enpresariak kezkatzen hasiak ziren jada egun horietarako, izan ere Txinako hornitzaileen ekoizpena urtarrilean gelditu zen.
Txapelketa batzuk bertan behera geratu edo eta atzeratu dira.
Lehiaketekin antzeko neurriak hartu dituzte.
2020ko martxoaren 8ra arte Eusko Jaurlaritzak, Nafarroako Gobernuak edo Iparraldeko erakundeek ez zuten COVID-19 gaitzari aurre egiteko neurri esanguratsurik hartu, gomendioak ematera eta prebentzio planak martxan jartzera mugatu ziren.
Alabaina, martxoaren 7tik aurrera Araban izandako kutsatuen kopuruaren areagotzea ikusirik, ezohiko neurriak hartzea erabaki zuen Eusko Jaurlaritzak, martxoaren 9an, goizaldean, Bastida eta Guardiako ikastetxeetan ikastorduak bertan behera uzteko agindu baitzuen eta eguerdi alderako, neurri hori Gasteizera zabaldu zuen.
Hala, martxoaren 9rako Gasteiz, Bastida eta Guardiako ikastetxe guztietan (haur-eskoletatik hasi eta EHUko campusetaraino) klaseak bertan behera geratu ziren, hamabost egunez.
Egun hartan bertan, lehendakariak sailarteko bilera deitu zuen arratsalderako, COVID-19 gaitzari modu koordinatuan erantzuteko asmoarekin.2020ko martxoaren 11an Eusko Jaurlaritzak Arabako Errioxako ikastetxe guztietako eskola jarduera eteteko agindu zuen.
Etenaldi hau martxoaren 12an sartu zen indarrean eta martxoaren 23ra arte iraungo du, aldaketarik ez bada, Cristina Uriarte Hezkuntza sailburuaren arabera.
Erabaki honek bi mila ikasle ingururi eragin zien eta helburutzat COVID-19 gaitzaren hedapena murriztea zuen.
Bestalde, martxoaren 11an bertan Gaztela eta Leongo Juntak Trebiñuko konderriko ikastetxe guztietan eskola-jarduera bertan behera uzteko agindu zuen martxoaren 25a arte, Euste Sendotuko Gune izendatu baitzen.
Egun hartan bertan, Nekane Murga Osasun sailburuak Eusko Jaurlaritzak Arabako ikastetxe guztietan hurrengo egunetik aurrera klaseak etengo zituela adierazi zuen, Balmasedako (Bizkaia) ikastetxeetan bezala.
Neurriak hamalau egun irautea espero zen hasiera batean, 68.000 ikasleri eragin zien.
Balmasedako ikastetxeak itxi izanaren arrazoia ikastetxe horretako ikasle batek COVID-19 gaitzaren proban positibo eman zuela izan zen.2020ko martxoaren 12an Eusko Jaurlaritzako Hezkuntza eta Osasun sailburu Cristina Uriarte eta Nekane Murgak, hurrenez hurren, Euskal Autonomia Erkidegoko eskola guztietan aurrez aurreko ikastorduak eteteko agindua eman zuten, COVID-19 gaitzak egun hartarako izan zuen hedapena ikusita.
Neurri honek hirurehun mila ikasletik gorari eragin zien.
Egun berean, arratsaldez, Nafarroako Gobernuko presidente Maria Chivitek erabaki berdina hartu zuen Nafarroako ikastetxe guztietan.
Ipar Euskal Herrian ikastetxe guztietan jarduna etengo zela adierazi zuen Emmanuel Macron Frantziako presidenteak.
Alabaina, EAEn erabakia biharamunean bertan jarri zen martxan, baina Nafarroan eta Ipar Euskal Herrian martxoaren 16an, astelehena, abiarazi zen.
Neurriek, orotara, seiehun mila ikasletik gorari eragin zien.2020ko martxoaren 18an Eusko Jaurlaritzak Gipuzkoa, Bizkaia eta Arabako ikastetxe guztiak epemuga zehatzik gabe ixtea erabaki zuen, Gasteizko eskoletan laster hasi beharko zirelako eskolak aurretik indarrean zegoen neurria jarraituz gero, zeinak bi astetarako itxi zituen eskolak.
Egun hartan bertan Espainiako Hezkuntza sailburu guztiak batzartu ziren 2020.
urteko unibertsitatera sartzeko azterketarekin zer egin erabakitzeko, bertan egon ziren Euskal Autonomia Erkidegoko Cristina Uriarte hezkuntza sailburua eta Nafarroako Foru Erkidegoko Carlos Gimeno hezkuntza kontseilaria.
Bertan erabaki zuten azterketa atzeratzea, baina data zehatzik jarri gabe; hala ere, autonomia erkidego bakoitzari dagokio azterketa horrekin zer egin erabakitzea.
2020ko martxoaren 9ko ikastetxeen itxierarekin batera, Eusko Jaurlaritzak ondorengo neurriak hartu zituen gaitzaren agerraldiari aurre egiteko.
Eskolara edo osasun-zentroetara joan aurretik umeei tenperatura hartzea agindu eta 37º baino gehiago edukiko balituzte, etxean geratzeko agindu zuen.
Adineko pertsonei zahar-egoitzetan ahalik eta bisita gutxien egitea eskatu eta bertara joanez gero, protokoloa jarraitzeko agindu zuen.
Gainera, Osakidetzak gomendio-zerrenda bat argitaratu eta handik aurrera uneoro eguneratzen hasi zen, gaitzari aurreko egiteko beharrezko informazioa zabaltzeko asmoarekin.2020ko martxoaren 10ean Zallako Hizkuntza Eskola itxi zuten bertan COVID-19 gaitza zuten bi pertsonek positiboa eman eta gero.
2020ko martxoaren 11n jakinarazi zen EAEko zahar etxe eta ospitaleetako erabiltzaileek eguneko bisita bakar bat baino ezingo zutela jaso.
Mila pertsonatik gorako ekitaldiak debekatu zituzten Gasteizen, Bastidan eta Iparraldean.2020ko martxoaren 11n Nafarroako Gobernuko Osasun Sailak bertan behera utzi zuen Iruña Rock COVID-19 gaitzarengatik.
Gasteizen, 2020ko martxoaren 9an Eusko Jaurlaritzak emandako agindua jarraituz, kiroldegiak, gizarte-etxeak eta udal-bulegoak itxi ziren.2020ko martxoaren 13an Eusko Jaurlaritzako lehendakari Iñigo Urkulluk agerraldi berezia egin zuen, egun hartan bertan Eusko Jaurlaritzaren Gobernu Kontseiluak eginiko ezohiko bileran adostutakoa azaltzeko.
Lehendakariak Euskal Autonomia Erkidegoko hiru lurraldeetan osasun larrialdiko egoera ezarri zuela adierazi zuen, egoera larria zela eta okerrena etortzeke zegoela argudiatuz.
Osasun larrialdi egoeraren ezarpenak lehendakariari aparteko eskumenak eman zizkion, hala nola, arazoaren gidaritzarako ardura eta babes zibilerako erantzukizuna.
Erantzukizun berri hauekin Eusko Jaurlaritzaren eskuduntzak indartu eta zenbait askatasun murriztu ziren, behin-behinean, hala, Jaurlaritzak herri edo eskualdeak bakantzeko edo bertako biztanleria ebakuatzeko ahalmena, zerbitzu publiko zein pribatuen erabileran mugak edo baldintzak ezartzeko gaitasuna eta prebentzio neurriak betetzera derrigortzeko ahalmena eskuratu zituen, besteak beste.
Azken finean, Eusko Jaurlaritzak bere gain hartu zuen larrialdiari aurre egiteko zuzendaritza bakarra eta Larrialdiak Kudeatzeko Legearen zortzigarren artikuluan oinarritu zen hartarako.
Aipatutako egoeraren ezarpenaren ondoren, Euskal Herriko hainbat udalek beraien kabuz hainbat erabaki hartu zituzten haien herrietan, egoera berrira moldatzeko; adibidez, Amasa-Villabonako udalak liburutegiak, kiroldegiak eta haur parke publiko guztiak itxi zituen, besteak beste.Bestalde, martxoaren 13tik aurrera hainbat enpresatan eta erakundetan neurri bereziak hartzen hasi ziren egoera berriaren ezarpenera egokitzeko, adibidez, Berria egunkariak bere egoitzako kazetari kopurua murriztuko zuela adierazi zuen eta etxeko lana sustatuko zuela.
Egun berean, Bilboko herritarren arretarako funtzionarioek lan egiteko baldintza egokiak ez zituztela salatu eta lan egiteari uko egin zioten, gutxieneko babes-neurriak jaso arte.
Donostiako Tabakalera museoa eta Bilboko Azkuna Zentroa ere itxi egin zituzten aldi baterako, gaitzaren hedapena murrizteko asmoarekin.
Gainera, Donostia Kulturak eta Kursaal Eszenak bertan behera utzi zituzten martxoko ekitaldi guztiak.Martxoaren 13an iragarri eta martxoaren 14an, Espainiako Gobernuak Alarma-egoera ezarri zuen Espainiako estatuan, Dekretu baten bidez.
Dekretuan, besteak beste, Autonomia guztietako Barne Sailak eta Osasun Sailak Espainiako Gobernuaren agindupean zentralizatu egiten ziren.
Alarma egoera Espainiako Konstituzioko 116.2 artikuluan dago jasota.
Neurri honek harridura eta haserrea ekarri zituen Kataluniara eta Euskal Herrira, Iñigo Urkullu eta Quim Torra Jaurlaritzako eta Generalitateko lehendakariek gehiegizkotzat eta okertzat hartu baitzuten erabakia.
Eusko Jaurlaritzako lehendakariaren arabera, neurria "ulergaitza" izan zen, haren esanetan, Ertzaintzaren eta Osasun Sistemaren kontrola zentralizatzeko beharrik ez zegoelako; "laguntza eta lankidetza ez dira inposatzen" ere gaineratu zuen.
Alabaina, estatuarekin batera lankidetzan jarraituko zuela adierazi zuen.
Kataluniako Generalitateko presidente Quim Torrak are gogorrago kritikatu zuen estatuaren neurria, hark estatuari eskatu zion Katalunia "autokonfinatzeko".
Urkulluk, aurreko egunean (alarma-egoeraren ezarpenaren iragarpena egin aurretik) egin zitzaizkion galderetan, adierazi zuen ez zuela uste egoeraren ezarpena egingo zenik, eta beraz Euskal Herriko eskumenetan esku-sartzerik gauzatuko zenik.
Martxoaren 15ean eta 22an, Ipar Euskal Herrian egitekoak ziren udal hauteskundeetarako higiene neurri bereziak hartu zirenː eskuak garbitzeko jela banatzea, boto kutxak maiz garbitzea eta nortasun agiriak eskuetan hartu gabe konprobatzea, besteak beste.Martxoaren 11n Iñigo Urkullu lehendakariak Jaurlaritza hauteskundeei eutsi edo ez legalki aztertzen ari zela adierazi zuen.
Hala ere, erabakia Hauteskunde Batzorde Zentralaren esku egongo litzateke.
2020ko martxoaren 16an, Iñigo Urkulluk eta EAEn ordezkaritza duten alderdiek erabaki zuten apirilaren 5ean egitekoak ziren Eusko Legebiltzarrerako hauteskundeak atzeratzea.
SARS-CoV-2 koronabirusaren unean uneko hedapena erakusten duen mapa.
Espainiako legedian, alarma-egoerak (gaztelaniaz: estado de alarma) urgentzia edo larrialdiko egoera murritza adierazten du, suposatuz, Estatuko zati batean aparteko botereak erabili behar direla denboran gehiegi luzatu gabe.
Espainiako 1978ko Konstituzioaren 116.2.
artikuluak honela azaltzen du:
Historian bi aldiz ezarri dute:
2010eko abenduaren 4an, larunbata, 12: 0ean, Espainiako Gobernuak lehen aldiz adierazi zuen aire-espazioaren itxieraren ondoriozko alarma-egoera estatuko lurralde osoan, kontrolatzaileen grebaren ondorioz.
Gobernuak oinarrizko zerbitzu publikoa zela adierazi zuen, eta kalte larriak eragiten ari zitzaizkiela herritarrei eta herrialdeko ekonomiari.
2020ko martxoaren 13an, ostirala, Pedro Sánchez Gobernuko presidenteak, komunikatu instituzional batean, alarma-egoera iragarri zuen herrialdearen oraintsuko historian bigarren aldiz, koronabirusaren gaixotasunak (COVID-19) eragindako pandemia geldiarazteko salbuespenezko neurri gisa.
Gaixotasun horrek Espainian otsailaren erdialdetik zuen eragina, eta hurrengo egunetik, martxoaren 14tik, larunbata, ezarri zuten.
Neurri honen ondorioz, Espainiako Gobernuak herritarren mugimendu askatasuna mugatu zuen, ez bada, besteak beste, botikak eta elikagaiak erosteko edo lanera joateko.
Soukousaren Erregea ezizenena ematen zitzaion.
1974an, Jean Baron, Pedro Wapechkado eta Mav Cacharel taldekideekin batera, Les Ndimbola Lokole taldea sortu zuen.
1986an, Diblo Dibala eta Mav Cacharelekin Loketo taldea sortu zuen.
Hogeita bost urteko ibilbidean, hamar milioi album baino gehiago saldu zituen mundu osoan, Afrikako kontinentearen mugetatik kanpo zokoa ezagutarazten lagunduz.
66 urte zituela hil zen, COVID-19 gaixotasunaren 2019-2020ko pandemiaren baitan.
Germà Colón i Doménech (Castelló de la Plana, 1928ko azaroaren 30a - Bartzelona, 2020ko martxoaren 22a) valentziar filologo eta lexikologoa izan zen, hizkuntza erromantzeen filologian eta katalan lexikografian egondako autore garrantzitsuenetako bat.
1963tik 1997ra bitarte Basileako Unibertsitateko katedraduna izan zen, eta, ondoren, katedradun emeritoa.
Bere 20.000 liburuak Jaume I. Unibertsitateari eman zizkion, eta bere izena darama bertako liburutegiak.
2020an hil zen COVID-19 gaixotasunaren 2019-2020ko pandemiaren ondorioz.
Euren genomak 26 eta 32 kilobase arteko tamaina du.
Partikulak normalki 20 bat nanometroko luzera duten petalo itxurako proiekzioekin hornituta daude, "peplomero" izenekoak.
Mikroskopio elektronikoan birusa ikusten denean Eguzki koroaren antza hartzen dute, eta horregatik ematen zaie corona izen hori.
SARS-CoV-2 birusa, COVID-19 gaixotasunaren 2019-2020ko pandemiaren erantzulea, Coronaviridae familiakoa da.
2 azpifamilia, 5 genero, 23 azpi-genero eta 40 espezie inguru ezagutzen dira.
PharmaMar industria farmazeutiko eta bioteknologiko espainiarra da eta Colmenar Viejon, Madril du bere egoitza.
1986. urtean sortu zen eta Zeltia enpresa-taldearen oinordekoa da, 2015ean bat-egite baten bidez xurgatu baitzuen.
Madrilgo balore-burtsaren indize orokorrean (IGBM) eta Ibex Mini Caps indizean kotizatzen du.
Bere jarduera nagusiena minbiziaren aurkako sendagaiak itsas lehengaiekin garatzea, ekoiztea eta merkaturatzea da.
Genomica enpresa filialaren bidez molekuletan oinarritutako kitak kaleratu ditu gaixotasun infekziosoak, adibidez COVID-19, diagnostikatzeko.
Gainera, Espaniako merkatuan genetika-analisiak egiten aitzindari da.
Bestalde, beste filial batek, Sylentis izenekoa, gene-itzaltzean oinarritutako terapiak garatzen ari da, batez ere ribointerferentzia (RNAi), oftalmologian erabilgarri direnak.
2012az geroztik Espainiako Osasun Ministerioko Osasun Alerta eta Larrialdien Koordinazio Zentroko zuzendaria da.
2014an ebola gaixotasunak Espainian sortu zuen krisiaren jarraipenerako batzorde bereziaren bozeramailea izan zen.
2020an, SARS-CoV-2 pandemiak Espainian eragin zuen osasun-krisia dela eta, Espainiako Osasun Ministerioko komunikatzaile bihurtu zen.
Estatuko Mediku Titularra da lanbidez.
Epidemiologian diplomaduna da Londresko Higiene eta Medikuntza Tropikaleko Eskolan.
Ondoren, Gaixotasunen Prebentzio eta Kontrolerako Europako Zentroaren Esku Hartzezko Epidemiologian Prestakuntza Europar Programan trebatzen jarraitu zuen.
Gaur egun, Osasun Eskola Nazionaleko irakaslea eta Gaixotasunen Prebentzio eta Kontrolerako Europako Zentroaren aholku-batzordeko kidea da.
Peplomeroa birus baten kapsidan edo enboltura birikoan dagoen glikoproteina da.
Protrusio hauek zelula ostalariaren errezeptore zehatz batzuetara lotzen dira, eta beharrezkoak dira bai ostalariaren espezifikotasunerako zein infekziorako gaitasunerako.
Bakteriofago batzuen isatsaren zuntzak, bereziki T4 motako fagoenak, peplomero eraldatuak dira.
