<doc docid='wiki_1' lang='kk' source='https://kk.wikipedia.org/wiki/%D0%9C%D1%83%D0%BB%D0%B0%D0%BD_(%D1%84%D0%B8%D0%BB%D1%8C%D0%BC,_2020)' type='mono' term='coronavirus' license='CC_BY-SA_3.0'>
<p>
<s sentid='2'>Бұл фильм- Хуа Мулан қытай аңызына негізделген  1998 жылғы ұқсас мультфильмінің бейімделуі.</s>
<s sentid='3'>АҚШ-та фильмінің көрсетілімі 2018 жылдың 2 қарашасына жоспарланған болатын, алайда 2018 жылдың наурызында Disney фильмнің шығарылу күнін 2020 жылдың 27 наурызына ауыстыру туралы жариялады..</s>
</p>
</doc>
<doc docid='wiki_5' lang='kk' source='https://kk.wikipedia.org/wiki/SARS-CoV-2' type='mono' term='coronavirus' license='CC_BY-SA_3.0'>
<p>
<s sentid='1'>SARS-CoV-2 (ағылш. Severe acute respiratory syndrome coronavirus 2), бұған дейін 2019-nCoV (ағылш.</s>
<s sentid='2'>2019 novel coronavirus), бейресми Ухань коронавирусы деп те аталады, тыныс алу жолдарының инфекциясын тудыратын, адамнан адамға берілетіні дәлелденген жұқпалы вирус.</s>
<s sentid='3'>Алғаш рет Ухань (Хубэй, Қытай) билігі анықтаған, қазіргі таңда жалғасып жатқан COVID-19 індетінің қоздырғышы.</s>
<s sentid='4'>Алғашқыда індет ошағы теңіз өнімдері мен мал базарында анықталды деп хабарланғандықтан, вирус зоонозды инфекция болуы мүмкін деген болжам пайда болды, алайда әлі расталмады.</s>
<s sentid='5'>Осы вирус пен басқа да белгілі вирус түрлерінің генетикалық құрылымын салыстыру барысында, оның SARS-CoV (79.5%) және әзірге байланысы зерттеліп жатқан жарғанат коронавирусының (96%) құрылымына ұқсайтыны анықталған.</s>
<s sentid='7'>Атауы вирус вирионының түрі тәжге ұқсайтындықтан, жаңа латын тіліндегі сorona  (күн тәжі) және viridae (вирустар) сөздерінің бірігуінен құралған.</s>
<s sentid='8'>Қазақстаның кей БАҚ өкілдері вирус атауын тәж вирусы, тәжвирус деп те жазып жүр.</s>
<s sentid='11'>2019 жылы, желтоқсанның басында инфекция алғаш рет адамнан анықталды.</s>
<s sentid='12'>Молекула сағатын қолдану арқылы анықтауда инфекцияның туындау уақыты шамамен сондай не одан ертерек екені белгілі болды.</s>
<s sentid='13'>2019-nCoV ошағы желтоқсанның ортасында Қытайдың Ухань қаласында анықталды.</s>
<s sentid='14'>Жарияланған геном негізінде филогенетикалық зерттеу жүргізіліп, инфекицяның вирус жұқтырған жануардан берілуі мүмкін деген болжам туындады.</s>
<s sentid='16'>2020 жылдың 21 ақпанындағы дерекке сәйкес әлем бойынша 76,779, адам вирус жұқтырғаны белгілі, оның 75,467 Қытай құрлығынан Қытайдан тыс жұқтырғандар не Уханьда болған, не сол өңірде болған адамман тікелей байланысқа түскен.</s>
<s sentid='17'>Әзірге белгілі мәлімет бойынша барлығы 2,247 адам көз жұмған.</s>
</p>
<p>
<s sentid='20'>90% жағдайда қызба мен дене қызымының көтерілуі (38°С не одан жоғары, қалтырау)</s>
<s sentid='21'>80% жағдайда жалпы әлсіздік пен құрғақ, өнімсіз жөтел</s>
<s sentid='22'>20% жағдайда Тыныс алудың қиындауы</s>
<s sentid='24'>Есінен тану (өкпе тінінің үдемелі зақымдануынан)</s>
<s sentid='27'>МиалгияКеуде торы рентгенографиясында екі өкпенің бірдей зақымдалуын көруге болады.</s>
<s sentid='28'>Ауруханаға түскен кездегі өмір көрсеткіштері (дене қызымы, жүректің жиырылу жиілігі не пульс, тыныс жиілігі, қан қысымы) тұрақты.</s>
<s sentid='29'>Қан талдауында лейкоциттердің төмендеуі (лейкопеня мен лимфопения) анықталады.</s>
<s sentid='30'>Инкубациялық кезең 6-12 күнге созылады.</s>
<s sentid='31'>Егер адамнан адамға жұқса, бес күннен аспайды.</s>
<s sentid='32'>Көбіне жануардан берілген кезде инкубациялық кезеңнің ұзаруы жүреді.</s>
<s sentid='33'>Мәліметтерді алдын ала талдау нәтижесі бойынша науқас адаммен жанасқанда жұқпалылықтың жоғарылауы анықталған.</s>
<s sentid='34'>Вирустың адамнан адамға берілетіні анықталып, дәлелденді.</s>
<s sentid='36'>Дүние жүзілік денсаулық сақтау ұйымы 2019-nCoV коронавирусын жұқтыру қаупін төмендету үшін қажет ұсынымдар жариялады:</s>
<s sentid='37'>қолды жиі сабынмен не спиртті ерітінділермен жуу;</s>
<s sentid='38'>жөтелгенде не түшкіргенде ауыз бен мұрынды білекпен не матамен жабу (кейін матаны лақтыра салған жөн);</s>
<s sentid='39'>дене қызымы бар не жөтелген адаммен қатты жақындаспау;</s>
<s sentid='40'>шикі не толық піспеген жануартекті өнімдерді тұтынбау.Дәл қазір вирусқа қарсы арнайы ем жоқ, алайда бұрыннан бар вирусқақарсы препараттар негізінде шығарылуы мүмкін.</s>
</p>
</doc>
<doc docid='wiki_6' lang='kk' source='https://kk.wikipedia.org/wiki/%D0%9D%D0%BE%D0%B2%D1%8B%D0%B5_%D0%A1%D0%B0%D0%BD%D0%B6%D0%B0%D1%80%D1%8B' type='mono' term='covid-19' license='CC_BY-SA_3.0'>
<p>
<s sentid='2'>Новосанжар ауданының және Новосанжар кенттік кеңесінің әкімшілік орталығы болып табылады.</s>
<s sentid='6'>Қоныс XVII ғасырдың бірінші жартысында құрылды.</s>
<s sentid='8'>1672 жылы Новые Санжары Запорожье Сечі мен Буджақ Ордасы жасақтарының шайқасында озық әскери бекет ретінде стратегиялық мәнге ие болды.</s>
<s sentid='9'>Ұлы Солтүстік соғыс кезінде Новые Санжары қайтадан жауынгерлік іс-қимыл аймағында қалды.</s>
<s sentid='10'>1764 жылдың әкімшілік реформасы барысында Новые Санжары Новороссия губерниясының аумағында, XVIII ғасырдың соңында - Малороссия губерниясының құрамына берілді.</s>
<s sentid='11'>1802 жылы Полтава губерниясының Кобеляк уезінің құрамына енді, 1890-ші жылдардың басынан бастап мұнда ірі су диірмені жұмыс істеді.</s>
<s sentid='12'>1918 жылдың қаңтарында мұнда Кеңес өкіметі орнатылды.</s>
<s sentid='13'>1923 жылдың 7 наурызында Новые Санжары аудан орталығы болды.</s>
<s sentid='14'>1925 жылдың шілдесінде Новые Санжары қала типтес кент мәртебесіне ие болды.</s>
<s sentid='15'>Ұлы Отан соғысы кезінде ауылдың мыңдаған тұрғыны Отан қорғауға аттанды, олардың 600-ге жуығы майданнан оралмады.</s>
<s sentid='16'>2020 жылдың 20 ақпанында Новые Санжары кентінде коронавирус COVID-19 індетіне байланысты Қытайдың Ухань қаласынан көшірілген украиналық азаматтарды Ұлттық ұланның «Новые Санжары» медициналық орталығында орналастыруға қарсы наразылық білдірген жергілікті тұрғындар мен құқық қорғау органдары арасында қақтығыс болды.</s>
</p>
</doc>
<doc docid='wiki_9' lang='kk' source='https://kk.wikipedia.org/wiki/%D0%AD%D0%B1%D0%BE%D0%BB_%D0%B3%D0%B5%D0%BC%D0%BE%D1%80%D1%80%D0%B0%D0%B3%D0%B8%D1%8F%D0%BB%D1%8B%D2%9B_%D2%9B%D1%8B%D0%B7%D0%B1%D0%B0%D1%81%D1%8B' type='mono' term='Ebola virus' license='CC_BY-SA_3.0'>
<p>
<s sentid='5'>Ауру аяқ астынан басталады: интенсивті бастың ауырсынуы пайда болады, әсіресе маңдай және шүйде аймақтарында, артралгия, мойын және бе</s>
<s sentid='6'>л бұлшық еттерінде ауырсыну пайда болады.</s>
<s sentid='7'>Дене қызуы тез 39-40С-қа жетеді.</s>
<s sentid='8'>Науқастың барлығында айтарлықтай аурудың бірінші күндері, құрғақ</s>
<s sentid='9'>қинайтын жөтелмен жүретін, кеудесінде ауырсыну анықталады, көп науқастарда ауырсыну сезімдерін шақыратын, шырышты қабаттардың айқын құрғақтығы байқалады.</s>
<s sentid='10'>Әдетте аурудың 5-7 күндері ішінде ауырсыну пайда болады, 7 күнге созылатын профузды диарея дамиды, науқастың нәжісі тез қанды болады.</s>
<s sentid='11'>Айқын сусыздану дамиды, дене салмағы күрт төмендейді.</s>
<s sentid='12'>Көп науқастарда аурудың 6-7 күндері дененің төменгі бөлігінде және аяқ-қолдың жазғыш беткейінде көптеп орналасатын, артынан түлейтін, қызылша тәрізді бөртпе байқалады.</s>
<s sentid='13'>Аурудың 3-4 күндері геморрагиялық синдром анықталады, жиі мұрыннан, ішектен, асқазаннан және жатырдан қан кету түрінде.</s>
<s sentid='14'>Аурудың 5-8 күндері науқастар шоктан, сусызданудан, қан кетуден қайтыс болады.</s>
<s sentid='15'>Жақсы ағым кезінде аурудың 10-12 күндері дене қызуы және аурудың басқа көріністері төмендейді, реконвалесценция созылыңқы кезеңі басталады.</s>
<s sentid='18'>Арнайы диагностика  бірінші аптасының ішінде науқастардың қанынан вирусты анықтауды және  аурудың өте кеш мерзімдерінде серологиялық тесттерді оқу қарастырылады.</s>
<s sentid='21'>Емдеу комплексіне реконвалесценттің плазма заттарын қосу оң нәтиже берген.</s>
<s sentid='22'>Эбола ГҚ-сы науқастарын жүргізу олардың қатаң изоляциясын және ауруханаішілік және лаборатория ішілік зақымданудың профилактикалық шараларын талап етеді.</s>
<s sentid='23'>Лабораториялар карантиндік инфекция тәртібінде жұмыс істейді.</s>
</p>
</doc>
<doc docid='wiki_3' lang='kk' source='https://kk.wikipedia.org/wiki/COVID-19_%D0%BF%D0%B0%D0%BD%D0%B4%D0%B5%D0%BC%D0%B8%D1%8F%D1%81%D1%8B' type='mono' term='coronavirus' license='CC_BY-SA_3.0'>
<p>
<s sentid='1'>Коронавирус ауруының пандемиясы 2019 жылы, желтоқсан айының ортасында орталық Қытайда орналасқан Хубэй провинциясына кіретін Ухань қаласының Хуанань жануар мен теңіз өнімдері базарында болған тұрғындары түсініксіз пневмонияға шалдыққаны анықталған кезден басталды.</s>
<s sentid='2'>Осыдан кейін Қытай ғалымдары коронавирустың жаңа түрін анықтады — SARS-CoV-2.</s>
<s sentid='3'>Оның генетикалық құрылымы ауыр жіті респираторлы синдромды (атипті пневмония деген атаумен танымал) қоздыратын SARS-CoV вирусына 70% ұқсайтыны белгілі болды.</s>
<s sentid='4'>Осылайша олар карта құрып, жаңа вирустың гентикалық құрылымын анықтады.</s>
<s sentid='5'>22 қаңтардан бері Ухань қаласында карантин жарияланып, қоғамдық көліктер тоқтатылып, қалаға кіріп-шығуға тыйым салынған; дәл осындай карантин 24 қаңтардан бастап Уханьға шекаралас Хуанган, Эчжоу, Чиби және Чжицзян қалаларында жарияланған.</s>
<s sentid='6'>Жалпы алғанда қытайлық 14 қаладан шығуға тыйым салынған.</s>
<s sentid='7'>Вирус Қытайдың бірнеше әкімшілік аймақтарында анықталған.</s>
<s sentid='8'>22 қаңтар күні Дүниежүзілік денсаулық сақтау ұйымының төтенше жағдай комитетінің індетке қатысты отырысы өтті.</s>
<s sentid='9'>23 қаңтарда ДДҰ бас директоры Тедрос Аданом Гебреисус ДДҰ төтенше жағдай комитеті жаңа коронавирус індетінің өршуі ерекше қауіп төндіретіні жайлы бір тоқтамға келмегенін айтып, халықаралық деңгейде денсаулық сақтау аясында төтенше жағдай жарияланбайтынын мәлімдеді.</s>
</p>
<p>
<s sentid='11'>Вирустың әлемге таралуының дәл қазіргі жағдайы  (ағыл.).(қолжетпейтін сілтеме) Тексерілді, 28 ақпан 2020.</s>
<s sentid='12'>Вирустың әлемге таралуының дәл қазіргі жағдайы + негізгі ақпарат  (ағыл.).(қолжетпейтін сілтеме) Тексерілді, 28 ақпан 2020.</s>
<s sentid='13'>ДДСҰ ақпаратына сәйкес вирустың Еуропа елдерінде таралуы  (орыс.).(қолжетпейтін сілтеме) Тексерілді, 29 ақпан 2020.</s>
<s sentid='15'>Індеттің басталуы жайлы алғашқы мәлімет 2019 жылдың 31 желтоқсаны жарияланды, ал науқастардағы алғашқы клиникалық көрініс 8 желтоқсан күні біліне бастаған.</s>
<s sentid='16'>Уханьдағы базар жабылып, клиникалық әйгіленімдері бар науқастар оқшауланды.</s>
<s sentid='17'>2020 жылдың 27 қаңтары белгілі болған Қытайдың ресми мәліметі бойынша 2 809 адамның вирусты жұқтырғаны тіркелген.</s>
<s sentid='18'>Ауру әйгіленімдері 2019 жылдың 8 желтоқсаны мен 2020 жылдың 2 қаңтары аралығында көріне бастаған.</s>
<s sentid='19'>7 науқастың жағдай өте ауыр деп бағаланды.</s>
<s sentid='20'>11 қаңтар күні 61 жасар науқас қайтыс болса, 15 қаңтарда 69 жасар науқас вирусты жұқпа салдарынан көз жұмды.</s>
<s sentid='21'>Қазіргі мәліметке сәйкес барлығы 80 адам қайтыс болған.</s>
<s sentid='23'>Осыдан кейін жұқпаға күдігі бар науқастармен қатынаста болған 700 адамға, оның ішінде 400 медицина қызметкеріне мониторинг жасалды.</s>
<s sentid='24'>ПЦР-тест көмегімен Ухань аймағындағы 41 науқаста 2019-nCoV коронавирусының бар екені анықталған.</s>
<s sentid='25'>Кейінірек жұбайы базарда болмаса да, ауруға шалдыққан ерлі-зайыпты жайлы ақпарат тарады, алайда осы отбасынан үш адам аталған базарда жұмыс істеген.</s>
<s sentid='26'>2020 жылдың 9 қаңтарында Уханьда 61 жасар ер адам қайтыс болды.</s>
<s sentid='27'>16 қаңтарда Қытай үкіметі Уханьда тағы да бір 69 жасар ер кісінің қайтыс болғанын мәлімдеді.</s>
<s sentid='28'>Қытайдан тыс алғашқы жағдай 2020 жылдың 13 қаңтары белгілі болды.</s>
<s sentid='29'>Ол 8 қаңтар күні Уханьнан Бангкокқа (Тайланд) ұшып келген 61 жасар әйел.</s>
<s sentid='30'>18 қаңтарда Қытайдан тыс орын алған жағдай саны үшке таяды (Тайландта екеу, Жапонияда біреу).</s>
<s sentid='31'>Қытайдан тыс бірнеше ауруға шалдығу жағдайы тіркелгендіктен, эпидемиологтар Уханьдағы вирус жұқтырғандар саны ресми тіркелген 41 жағдайдан да көп (1-2 есе) болуы мүмкін деген шешімге келді.</s>
<s sentid='32'>Науқастарды қараған дәрігерлердің де ауруға шалдығуы — вирустың адамнан адамға берілетінін дәлелдеді.</s>
<s sentid='33'>Сингапур мен Гонконг әуежайларында Уханьнан келген жолаушыларды арнайы тексерістен өткізіп, пневмония симптомдарын сұрастырды.</s>
<s sentid='34'>Тайланд, Оүтүстік Корея, Малайзия мен Филиппин әуежайларында да дәл осы шаралар қолданылды.</s>
<s sentid='35'>2020 жылдың 18 қарынан аталған бақылау шаралары АҚШ-тың үш басты әуежайларында жасала бастады — Сан-Франциско халықаралық әуежайы (SFO), Лос-Анджелес халықаралық әуежайы (LAX) және Нью-Йорктағы Джон Кеннеди атындағы халықаралық әуежай (JFK).</s>
<s sentid='36'>20 қаңтарда қытай билігі 2019-nCoV коронавирусы қоздырған жұқпаға шалдыққандар санының кенет  140-қа артуын мәлімдеді.</s>
<s sentid='37'>Олардың бірнешеуі Уханьнан тыс Шэньчжэн мен Бейжіңде тіркелгені белгілі болды.</s>
<s sentid='38'>Сондай-ақ тағы бір өлім мен, Оңтүстік Кореяда бір науқастың ауруға шалдыққаны хабарланды.</s>
<s sentid='39'>Қытай билігі вирустың адамнан адамға берілетінін ресми тұрде растады.</s>
<s sentid='40'>21 қаңтарда Уханьнан АҚШ-қа 15 қаңтарда қайтып келген америкалық азаматқа жаңа коронавирус жұқпасы диагнозы қойылды.</s>
<s sentid='41'>Бұл Азиядан тыс орын алған алғашқы жағдай болды.</s>
<s sentid='42'>26 қаңтарда Қазақстан Президенті Қасым-Жомарт Тоқаев жаңа коронавирустың Қазақстан аумағына таралуына жол бермеу жөнінде нақты ұйымдастыру шараларын қабылдауды тапсырылды.</s>
</p>
</doc>
<doc docid='wiki_8' lang='kk' source='https://kk.wikipedia.org/wiki/%D0%AD%D0%B1%D0%BE%D0%BB%D0%B0_%D0%B0%D1%83%D1%80%D1%83%D1%8B' type='mono' term='Ebola virus' license='CC_BY-SA_3.0'>
<p>
<s sentid='1'>Эбола ауруы (EVD) немесе Эбола геморрагикалық лихорадкасы (EHF), эболавирус себепші болатын адамдар мен приматтардың ауруы.</s>
<s sentid='2'>Аурудың алғашқы белгілері екі күннен үш аптаға дейінгі аралықта көрінеді.</s>
<s sentid='3'>Бұлшықет пен бас ауруымен бірге жүретін қызба (лихорадка).</s>
<s sentid='4'>Әдетте диарея, құсу басталып, бауыр мен бүйректері істен шығады.</s>
<s sentid='5'>Осы уақытта науқастың ағзасында іштей және сыртта қан ағу басталады.</s>
<s sentid='6'>Вирус жұқпалы жануар немесе науқас адамның сұйықтығы арқылы беріледі.</s>
<s sentid='7'>Табиға ортада ауа арқылы таралу жағдайы тіркелмеген.</s>
<s sentid='8'>Өсімдік жарқанаттары арқылы таралады, бірақ оларға аурудың вирустары әсер етпейді.</s>
<s sentid='9'>Ауруды емдейтін арнайы ем әзірге жоқ.</s>
<s sentid='10'>Әзірге науқас адамдарды емдеуде регидрацилялық терапия және ағзаға керекті қоректерді жүйе құю пайдаланылады.</s>
<s sentid='11'>Аурудың қауіптілік деңгейі жоғары, науқастардың 50% мен 90% аралығында қайтыс болады.</s>
<s sentid='12'>Ебола ауруы алғаш рет Судан (қазіргі Оңтүстік Судан) мен Конгода тіркелген.</s>
</p>
<p>
<s sentid='17'>ДСҰ:  Эбола геморрадикалық лихорадкасы – Дүниежүзілік Денсаулық сақтау Ұйымы</s>
<s sentid='18'>Вирустық патогендер базасы мен сараптамалық қоры</s>
<s sentid='20'>Google Map Эболаның таралу аймағы</s>
<s sentid='21'>ДСҰ-ы ұсынған инфекциялық бақылау деңгейі</s>
</p>
</doc>
<doc docid='wiki_4' lang='kk' source='https://kk.wikipedia.org/wiki/%D2%9A%D0%B0%D0%B7%D0%B0%D2%9B%D1%81%D1%82%D0%B0%D0%BD%D0%B4%D0%B0%D2%93%D1%8B_2020_%D0%B6%D1%8B%D0%BB%D2%93%D1%8B_%D0%BA%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81_%D0%BF%D0%B0%D0%BD%D0%B4%D0%B5%D0%BC%D0%B8%D1%8F%D1%81%D1%8B' type='mono' term='coronavirus' license='CC_BY-SA_3.0'>
<p>
<s sentid='1'>Қазақстандағы 2020 жылғы коронавирус пандемиясы 13 наурызда Нұр-Сұлтан (Астана) және Алматы қалаларында бұл індетті жұқтырған адамдар анықталған сәттен бастау алды.</s>
<s sentid='2'>3 сәуірге дейін COVID-19 елдің барлық аймағына таралып үлгерді.</s>
<s sentid='3'>17 сәуірдегі ресми статистикалық ақпаратқа сәйкес, Қазақстанда коронавирус індетін 1546 адам жұқтырған, 347 адам бұл аурудан сауығып, 17 адам қаза тапқан.</s>
<s sentid='4'>10 наурызда БАҚ өкілдерімен болған конференцияда елдің бас санитарлық дәрігері Жандарбек Бекшин COVID-19 індеті Қазақстанда 11—16 наурыз аралығында пайда болуы мүмкін деген болжамды жариялады.</s>
<s sentid='5'>«Коронавирус әйтеуір біздің елде пайда болуы мүмкін» — деген сөзімен есте қалған Бекшин 20 наурызда қызметінен босатылды.</s>
<s sentid='6'>13 наурыз күні Алматы қаласында коронавирусты жұқтырған алғашқы адамдар анықталды.</s>
<s sentid='7'>Германиядан ұшып келген екі Қазақстан азаматы — 1974 жылғы ер адам мен 1984 жылғы әйел адамнан COVID-19 табылды.</s>
<s sentid='8'>Олардың біреуі елге 10 наурызда, екіншісі 12 наурызда ұшып келгені мәлім болды.</s>
<s sentid='9'>13 наурыз күні тағы да бір жағдай расталды — Мәскеу арқылы Миланнан (Италия) Нұр-Сұлтан қаласына ұшып келген әйел азаматтан коронавирус індеті анықталғаны белгілі болды.</s>
<s sentid='10'>Көп ұзамай COVID-19 Қазақстанның басқа аймақтарынан да табыла бастады.</s>
<s sentid='12'>Біраз уақытқа дейін Қостанай облысы бірде бір ауру жұқтырған адам анықталмаған жалғыз аймақ болды.</s>
<s sentid='13'>Бұл жағдай 3 сәуірге дейін созылды.</s>
<s sentid='14'>Елде бірінші жағдай тіркелгеннен кейін 21 күн өткен соң Тобыл қаласындағы карантинды ауруханада жатқан 1991 жылғы Қостанай тұрғынынан COVID-19 анықталды.</s>
<s sentid='15'>Ол әйелдің 23 наурыз күні мысырлық Шарм-эш-Шейх курортынан Алматыға ұшып келгені белгілі болды.</s>
<s sentid='16'>15 наурызда Қазақстан президенті Қасым-Жомарт Тоқаев ел аумағында төтенше жағдай енгізу туралы жарлыққа қол қойды.</s>
<s sentid='17'>Төтенше жағдай 16 наурыз сағат 8:00 бастап 15 сәуір сағат 7:00 дейін созылады деп шешілді.</s>
<s sentid='18'>19 наурызда Нұр-Сұлтан және Алматы қалаларында карантин енгізіліп, адамдардың бұл қалалардан шығуы мен кіруі шектелді.</s>
<s sentid='19'>Үлкен сауда орындары жабылып, тек азық-түлік дүкендері мен дәріханалар өз жұмысын жалғастыруға мүмкіндік алды.</s>
<s sentid='20'>22 наурыздан бастап аталған қалалардан шығатын жолдар толығымен жабылды, әуе және теміржол қозғалысы тоқтатылды.</s>
<s sentid='21'>26 наурызда Нұр-Сұлтан және Алматы қалаларында екі пациенттің бұл індеттен сауыққаны белгілі болды.</s>
<s sentid='22'>Сол күні елордада 64 жасар Қосшы ауылының (Ақмола облысы) тұрғыны коронавирустан Қазақстанда алғашқы болып қаза тапқаны туралы мәлімет жарияланды.</s>
<s sentid='23'>Осы күнге дейін (17 сәуір) елімізде 347 адам бұл аурудан сауығып, қаза тапқандардың саны 17 жетті.</s>
<s sentid='24'>10 сәуірде Қасым-Жомарт Тоқаевтың төрағалығымен Төтенше жағдай жөніндегі мемлекеттік комиссияның отырысы өтті.</s>
<s sentid='25'>Бұл отырыстың нәтижесінде Қазақстандағы төтенше жағдай режимі сәуір айының аяғына дейін созу туралы шешім қабылданды.</s>
<s sentid='26'>13 сәуір күні Қазақстанда коронавирус індетін жұқтырған адамдардың саны мыңнан асып, 1091 жетті (алдыңғы күнмен салыстырғанда +140).</s>
<s sentid='27'>Нұр-Сұлтан, Алматы қалалары мен Қызылорда облысы статистикада көш бастап тұр — тіркелген жағдайлардың 60 % осы аймақтарға тиесілі.</s>
<s sentid='28'>Ресми деректерге сәйкес, аурудан сауыққандардың саны 13 сәуірде жүзден асып, 138 жетті.</s>
<s sentid='29'>Келесі күні (14 сәуір) бұл сан 200 асты.</s>
<s sentid='30'>Жазылғандардың дені (80 % астам) Нұр-Сұлтан және Алматы қаласында емделгендер науқастар.</s>
</p>
<p>
<s sentid='36'>Coronavirus disease (COVID-19) Pandemic — Дүниежүзілік денсаулық сақтау ұйымының ақпараты (ағыл.)</s>
</p>
</doc>
<doc docid='wiki_2' lang='kk' source='https://kk.wikipedia.org/wiki/%D0%9A%D0%BE%D1%80%D0%BE%D0%BD%D0%B0%D0%B2%D0%B8%D1%80%D1%83%D1%81%D1%82%D1%8B%D2%9B_%D0%B8%D0%BD%D1%84%D0%B5%D0%BA%D1%86%D0%B8%D1%8F_Covid-19' type='mono' term='coronavirus' license='CC_BY-SA_3.0'>
<p>
<s sentid='2'>Жіті респираторлық вирустық инфекциясы жеңіл түрде де, ауыр түрде де өту қауіпі бар ауру.</s>
<s sentid='3'>Оның ерекше асқынулары вирустық пневмония, жіті респираторлық дистресс-синдромға, тіпті өлімге әкеп соқтыруы мүмкін.</s>
<s sentid='4'>Аурудың ең көп тараған белгілеріне дене қызуы, шаршағыштық және құрғақ жөтел жатады.</s>
<s sentid='5'>Ауруға қарсы қандай да бір арнайы вирусқа қарсы емдеу немесе алдын алу құралдары жоқ.</s>
<s sentid='6'>Көптеген жағдайларда(шамамен 80%) адамдар арнайы емдеулерсіз сауығып кетеді.</s>
<s sentid='7'>Аурудың ауыр түрлері қарт адамдарда және демікпе, диабет және жүрек аурулары бар адамдарда дами алады.</s>
<s sentid='8'>Төтенше жағдайларда өмірлік маңызды органдардың функцияларын қолдауға арналған құралдар қолданылады.</s>
<s sentid='9'>Вирус құрамында вирусы бар тамшылар арқылы жөтелу немесе түшкіру кезінде, сондай-ақ көзге, мұрынға немесе ауызға түсуі арқылы таралады.</s>
<s sentid='10'>Алдын алудың тиімді шараларының қатарына қолды жиі жуу және респираторлы гигиена ережелерін сақтау жатады.</s>
<s sentid='11'>Шамамен 15% жағдайда ауру оттегі терапиясын қолдану қажеттілігін тудырады.</s>
<s sentid='12'>Жалпы әлем бойынша 8 сәуір күні аурудың өлім-жітімі шамамен 5,85% - ға бағаланады, алайда инфекцияның асимптоматикалық және жеңіл есепке алынбаған жағдайларын есепке ала отырып, өлім-жітімді бағалау шамамен 0,125% деңгейінде болуы мүмкін.</s>
<s sentid='13'>1099 пациенттердің деректерін талдауға сәйкес, 2020 жылдың 28 ақпанындағы жағдай бойынша, пациенттерінің 91,1% пневмония диагностикаланды.</s>
<s sentid='14'>Уақыт өте келе көрсеткіштер өзгеруі мүмкін.</s>
<s sentid='15'>Эпидемияға байланысты Дүниежүзілік Денсаулық сақтау ұйымы (ДДҰ) денсаулық сақтау саласындағы халықаралық маңызы бар төтенше жағдай жариялады.</s>
<s sentid='16'>Жағдай тез дамып, күн сайын ауырғандар мен қаза болғандар саны артып келеді.</s>
<s sentid='17'>Әр түрлі ғылыми және клиникалық зерттеулер жүргізілуде.</s>
<s sentid='18'>Көптеген ғылыми және медициналық баспалар мен ұйымдар жаңа аурумен байланысты еркін қол жеткізу және ақпарат алмасу туралы мәлімдемеге қол қойды.</s>
<s sentid='19'>Симптомдар пайда болған сәттен бастап аурудың өршуі(күн):</s>
<s sentid='22'>COVID-19 коронавирус 2019 жылдың желтоқсан айында Қытай Ухань қаласында пневмониясы бар пациенттер тобында өкпеден алынған сұйықтық үлгілерінен табылған SARS-CoV-2 бетакоронавирусымен қоздырылады..</s>
<s sentid='23'>SARS-CoV-2(бетакоронавирус) Sarbecovirus тұқымына жатады және адам жұқтыруға қабілетті жетінші коронавирус.</s>
<s sentid='25'>Толық геномның филогенетикалық анализіне сәйкес, алғашында вирус тек жарқанаттардың арасында болды, бірақ адамға әлі белгісіз жануардан берілген.</s>
<s sentid='28'>Вирусты тамшылар бетке және заттарға түсіп, содан кейін көзге, мұрынға немесе ауызға түсіп, келесі жанасқан адамды жұқтыруы мүмкін.</s>
<s sentid='29'>Вирус заттардың бетіне түсіп, бірнеше сағат бойы өмір сүруге қабілетті.</s>
<s sentid='30'>Болат беттерде және пластикте ол 2-3 күнге дейін сақталуы мүмкін.</s>
<s sentid='31'>Зерттеудің бірінде отбасы ішіндегі ауру жағдайы туралы хабарланады, онда екі отбасы мүшелерінде рентген суреттерінде қандай да бір симптомдар мен аномалиялар болмаған, бірақ жоғарғы тыныс алу жолдарының шырыш сынамасы вирустың бар екенін көрсетті.</s>
<s sentid='32'>Осылайша, инфекцияның симптомсыз жағдайлары болуы мүмкін.</s>
<s sentid='33'>Бірақ белгілі жағдайда инфекцияның берілу кезінде оның симптомсыз жағдайлары сынға алынуда.</s>
<s sentid='34'>Егер анасында жүктіліктің үшінші триместрінде пневмония анықталған болса, нәрестелерде жатыр ішіндегі инфекцияның немесе одан кейінгі қандай да бір асқынулардың даму мүмкіндігіне дәлел жоқ[34].</s>
<s sentid='35'>Дегенмен, ағымдағы зерттеулердегі іріктеулер өте аз, ал Қытайдың Денсаулық сақтау жөніндегі ұлттық комиссиясы жүкті әйелдерге, оның ішінде сауыққаннан кейін мониторинг жүргізуге, сондай-ақ сәбиді туғаннан кейін кем дегенде 14 күнге науқас анадан оқшаулауға ұсыныс берді.</s>
<s sentid='36'>Вирус құрғақ және суық жағдайларда, сондай-ақ абсолюттік ылғалдылығы жоғары тропикалық жағдайларда тиімді беріледі.</s>
<s sentid='37'>Алайда, маусымдылықты нақты анықтау үшін қосымша зерттеулер қажет.</s>
<s sentid='38'>Қазіргі уақытта солтүстік жарты шардағы қысқы маусымның пайдасына жанама айғақ(растама) бар.</s>
<s sentid='40'>SARS-CoV-2 вирусына қатысты иммунитет ұзақтығы мен қауырттылығы туралы деректер қазіргі уақытта жоқ[7], ұзақтығын анықтау үшін сауыққан адамдардың иммунитетіне ұзақ мерзімді Серологиялық зерттеулер талап етіледі[36].</s>
<s sentid='41'>SARS-CoV-2-ден өзгеше коронавирустарға қарсы гуморальді иммунитет қалыптасады, алайда инфекцияның қайта пайда болу жағдайлары (реинфекция) туралы жиі хабарланады.</s>
<s sentid='42'>АҚШ-тың Ауруларды бақылау және алдын алу орталықтарының мәліметтері бойынша, COVID-19 жағдайында реинфекция мүмкіндігінің расталуы жоқ болғанша, басқа деректер бойынша мұндай жағдайлар пайда болады және иммуносупрессия тәсілдерін қоса алғанда, түрлі факторлармен байланысты болуы мүмкін.</s>
<s sentid='43'>Вирустың РНК бөлінуі сауыққаннан кейін төмендейді және біраз уақыт — күннен аптаға дейін созылуы мүмкін, бірақ бұл өміршең вирустың болуын білдірмейді.</s>
<s sentid='44'>Клиникалық сауыққанда IgM - және IgG-антиденелердің пайда болуы байқалады, бұл инфекцияға қарсы иммунитеттің дамуын білдіреді.</s>
<s sentid='46'>28 ақпандағы жағдай бойынша 1099 пациенттің жағдайын талдауға сәйкес негізгі симптомдар болып табылады:</s>
<s sentid='47'>88,7 % жағдайда қызу (зерттеуде 37,5 °C және одан жоғары);</s>
<s sentid='52'>14,9% жағдайда  бұлшық еттердің немесе буындардың ауыруы;</s>
<s sentid='57'>Мұрынның бітелуі, мұрын кездеседі 4,8% жағдайлар.</s>
<s sentid='58'>Қызу ауруханаға жатқызылғандардың арасында жиі кездеседі, алайда ауруханаға жатқызылатындар науқастардың жартысынан аз болады.</s>
<s sentid='60'>39 °C жоғары дене температурасы 12,3% емделушілерде көтеріледі.</s>
<s sentid='61'>Еуроодақта жиналған белгілер бойынша деректер қытай статистикасынан ерекшеленеді.</s>
<s sentid='62'>Талдау бойынша 11 елден 58 277 оқиға (көбінесе Германия), температура 35%, жөтел — 16 %, тамақтың ауыруы —9,1 %, жалпы әлсіздік —5,3 %, ауырсыну сезімдері — 3,5% байқалды.</s>
<s sentid='64'>Қазіргі уақытта инфекцияны жұқтыру жағдайында алдын алуға қабілетті ұсынылған құралдар жоқ.</s>
<s sentid='65'>SARS-CoV-2 вирусына қарсы вакцина жоқ, бірақ бұл бағытта әзірленімдер жүргізілуде.</s>
<s sentid='66'>Дүниежүзілік денсаулық сақтау ұйымы (ДДСҰ) SARS-CoV-2 жұқтыру қаупін төмендету бойынша жалпы ұсыныстар берді:</s>
<s sentid='67'>•	қолды сабынмен немесе құрамында спирт бар заттармен жуу;</s>
<s sentid='68'>•	жөтел немесе түшкіргенде мұрын мен ауызды иілген шынтақпен немесе бір рет қолданылатын майлықпен жауып, кейіннен міндетті түрде қолды жуу керек;</s>
<s sentid='69'>•	жөтел немесе дене қызуы жоғары адамдардан алшақ болу (1 метрден кем емес);</s>
<s sentid='70'>•	мүмкіндігінше мұрын, ауыз және көзді қолмен ұстамаңыз;</s>
<s sentid='71'>•	өкпенің жіті респираторлық ауруының белгілері болған жағдайда үйде қалу;</s>
<s sentid='72'>•	безгек, жөтел және тыныс алу қиын болған жағдайда, медициналық мекемеге жүгінуге болады;</s>
<s sentid='73'>•	тірі жануарлар, ет немесе құс сатылатын азық-түлік базарларына барған кезде гигиена ережелерін сақтау;</s>
<s sentid='74'>•	шикі немесе нашар термиялық өңделген жануарлардан алынатын өнімдерді тұтынудан аулақ болу.</s>
<s sentid='76'>Медициналық маскалар әдеттегі халыққа респираторлық симптомдар болған жағдайда ұсынылады немесе COVID-19 болуы мүмкін науқасқа күтім жасаған жағдайда.</s>
<s sentid='77'>Тұмау және тұмауға ұқсас аурулар туралы зерттеулер науқастардың маскаларын киюі басқа адамдардың зақымдануына және қоршаған заттар мен беттердің контаминациясына жол бермейтінін көрсетеді.</s>
<s sentid='78'>СОVID-19-ға ұқсас симптомдар болған жағдайда, ДДҰ науқасқа маскаларды дұрыс пайдалану және кәдеге жарату жөніндегі нұсқаулықтарды сақтай отырып, алып жүруді, өзін-өзі оқшаулауды, өзін-өзі нашар сезінгенде медицина қызметкерлеріне кеңес беруді, қолды жууды және басқа адамдарға қатысты қашықтықты сақтауды ұсынады.</s>
<s sentid='79'>Дені сау адамдар үшін ұсыныстар</s>
<s sentid='80'>Қоғамдық орындарда сау адамдардың маска киюінің пайдасы туралы қандай да бір дәлел жоқ.</s>
<s sentid='81'>Алайда, түрлі елдерде маскалар тағу бойынша ұсыныстар бір-бірінен өзгеше болуы мүмкін.</s>
<s sentid='82'>Дегенмен, сау адамдардың маскаларын киюі үйде, ауру адамдар арасында және адамдардың жаппай шоғырланған жерлерде ауруды жұқтыру мүмкіндігі төмен деген кейбір дәлелдер бар.</s>
<s sentid='83'>Резеңке қолғаптарды кию тиімді емес, тіпті жұқтыру қаупін арттыра алады.</s>
<s sentid='84'>Қолды жиі жуу тиімдірек болып табылады.</s>
<s sentid='85'>Ауруды жұқтырудан аулақ болу үшін ауру адамдармен қатар жүргенде қашықтықты сақтау және олармен тікелей байланыста болудан аулақ болу керек.</s>
<s sentid='86'>Сондай-ақ қол алысудан аулақ болу.</s>
<s sentid='87'>ДДҰ барлығына басқа адамдарға қатысты кем дегенде 1 метр қашықтықты сақтауды ұсынады, әсіресе, егер оларда респираторлық ауру белгілері болса.</s>
<s sentid='89'>ДДСҰ медицина қызметкерлеріне  бетперделерді науқасқа күтім жасау кезінде, ал респираторларды ауада сұйықтықтардың шашырауы мүмкін емшараларды орындау кезінде пайдалануды ұсынады.</s>
<s sentid='90'>ДДСҰ медициналық маскалар медицина қызметкерлері үшін сақталуға тиіс екенін атап өтті.</s>
<s sentid='91'>Халық арасында олар қауіпсіздіктің жалған сезімін тудыруы және басқа да алдын алу шараларын елемеуге әкелуі мүмкін, ал медициналық қызметкерлер үшін маскалар қажетті болып табылады.</s>
<s sentid='92'>Ауруханаішілік инфекцияның, оның ішінде медицина қызметкерлерінің арасында таралуын болдырмау үшін медициналық қызметкерлердің сақтық шараларыды сақтауы маңызды болып табылады.</s>
<s sentid='93'>ДДСҰ ұсынымдарындағы негізгі принциптерге кіреді:</s>
<s sentid='95'>•	пациенттердің бетперделерді, медицина қызметкерлерінің — жеке қорғану құралдарын алып жүруін, тазалық пен қалдықтарды бақылауды қоса алғанда, стандартты сақтық шараларын ұстану;</s>
<s sentid='96'>•	қосымша сақтық шаралары, соның ішінде бөлмелерді  тиісті желдету, медициналық маскаларды, қолғаптарды және көзді қорғауға арналған құрылғыларды кию, пациенттердің байланыстарын шектеу, мүмкіндігінше оларды теріс қысымдағы палаталарға орналастыру;</s>
<s sentid='97'>•	ауадағы контаминирленген сұйықтықтардың тозаңдануы мүмкін рәсімдерді орындау кезінде сақтық шараларын сақтау;</s>
<s sentid='100'>Вирустарға қарсы антибиотиктер пайдасыз және емдеуде қолданылмайды.</s>
<s sentid='101'>Бірақ олар бактериялық екінші инфекция анықталған жағдайда тағайындалуы мүмкін.</s>
<s sentid='102'>Негізінен емделушілер симптоматикалық және демеуші ем алады.</s>
<s sentid='103'>Ауыр жағдайларда емдеу ағзалардың өмірлік маңызды функцияларын қолдауға бағытталған.</s>
<s sentid='104'>Егер қандай да бір себептермен стационарда емдеу мүмкін болмаса, өкпеде қауіпті белгілерінсіз және созылмалы аурулар болмаған жағдайда, науқасқа үй жағдайында күтім жасауға болады.</s>
<s sentid='105'>Алайда ентігу, қан қатуы, қақырықтың жоғарылауы, гастроэнтерит белгілері немесе психикалық жағдайының өзгеруі кезінде ауруханаға жатқызу көрсетілген.</s>
<s sentid='106'>Бұл ретте ДДСҰ мен Қытайдың клиникалық ұсыныстары бір-бірінен ерекшеленеді.</s>
<s sentid='107'>Қытай ұсынымдарында, ДДСҰ ұсынымдарына қарағанда, кортикостероидтарды қолдану, антибиотиктер</s>
<s sentid='108'>және вирусқа қарсы дәрілер сияқты даулы емдеу әдістері енгізілген.</s>
<s sentid='109'>ДДСҰ, сондай-ақ, темекі шегу, халық емдеу шараларын қолдану, соның ішінде шөп негізінде және антибиотиктерді қоса алғанда, өзін-өзі емдеу инфекциямен күресуге көмектеспейді, керісінше, денсаулыққа тек зиян келтіруі мүмкін деп ескертеді.</s>
<s sentid='111'>Экстракорпоралды мембраналық оксигенация (ЭКМО) кезінде көктамырлық қан, шын мәнінде жасанды өкпе болып табылатын, мембраналары бар арнайы аппаратқа жіберіледі.</s>
<s sentid='112'>Қан оттегімен қанығады және одан көмірқышқыл газы жойылады, содан кейін ол қайтадан басқа көктамырға немесе артерияға оралады.</s>
<s sentid='113'>Ағымдағы деректер бойынша бұл әдіс жіті респираторлық дистресс-синдромы бар емделушілер арасында өлім-жітімді төмендетуге көмектеседі.</s>
<s sentid='114'>Алайда, әдіс өмірді қолдаудың ресурсты қажетсінетіндіктен, қымбат тәсіл болып табылады, ал асқынулар ішінде ауруханалық инфекциялар болуы мүмкін.</s>
<s sentid='115'>Ол тыныс алу немесе жүрек жеткіліксіздігі кезінде көмектесе алады, ал, ол көптеген мүшелердің немесе септикалық шок істен шыққан жағдайда көмектеспейді.</s>
<s sentid='116'>Қазіргі уақытта өлімнің әртүрлі себептерінің арақатынасы белгісіз болғандықтан, COVID-19 кезінде ЭКМО қолданудан жалпы мүмкін болатын пайданы бағалау қиын.</s>
<s sentid='117'>Эпидемия жағдайында ЭКМО қолдану пандемия жағдайында да шектеулі.</s>
<s sentid='118'>Ресурстары аз елдерде мұндай жағдайларда қандағы оттегі деңгейін өлшеуге арналған құрылғылардың қолданылуы және оттегімен емдеу көптеген өмірлерді  сақтап қалуға көмектеседі</s>
<s sentid='120'>SARS-CoV, MERS-CoV және SARS-CoV-2 күшті иммундық жауап бере отырып, цитокиндердің көп мөлшердегі тасталуына әкеледі.</s>
<s sentid='121'>Иммундық жауап өкпенің жіті зақымдануының және жіті респираторлық дистресс-синдромының пайда болу себептерінің бірі болып табылады.</s>
<s sentid='122'>Стероидтерді бір сипаттамалық зерттеуде жедел респираторлық дистресс-синдром пайда болғанда тағайындау ұсынылады.</s>
<s sentid='123'>Кортикостероидтар өкпенің келесі зақымдануын азайтып, қабынуды басуы мүмкін.</s>
<s sentid='124'>Атап айтқанда, олар SARS-CoV және MERS-CoV тудыратын инфекцияларды емдеуде қолданылған, алайда зерттеу нәтижелері бойынша.</s>
<s sentid='126'>Бірақ ағза вирустарды баяу қарқынмен жойғанын көрсетті.</s>
<s sentid='127'>Дүниежүзілік денсаулық сақтау ұйымы инфекцияны емдеу кезінде кортикостероидтарды пайдалануды ұсынбайды, ал кортикостероидтардың пайдасы мен зиянын нақты анықтау үшін жүйелі емдеу кезінде қосымша зерттеулер талап етіледі.</s>
<s sentid='128'>SARS-CoV жағдайында кортикостероидтарды қолдану метаанализі  қорытынды үшін жеткілікті, сапалы деректер берген тек 4 зерттеулер бар, алайда барлық жағдайлардың соңында кортикостероидтар зиян келтірді.</s>
<s sentid='129'>Дегенмен, қытайлық медицина қызметкерлері командасы осыған ұқсас түсіндірумен келіспейді, өйткені қалған 25 зерттеулер қарама-қайшы нәтижелер көрсетті, бұл зерттеулер осы зерттеулерді тұтастай қарама-қайшы етеді.</s>
<s sentid='130'>Шолулардың бірінің мәліметтері бойынша, кортикостероидты қолданудан не SARS-CoV немесе MERS-CoV жағдайларында да, респираторлық-синцитиалды инфекция немесе тұмау жағдайларында да, соңғы пайда туралы ешқандай дәлел жоқ.</s>
<s sentid='131'>Бақылаулар көрсеткендей, стероидтарды қолдану тұмау кезінде екінші инфекция жағдайларының пайда болуына және өлім-жітімнің жоғарылауына әкеп соқтырды, ал SARS-CoV және MERS-CoV тудыратын инфекциялар кезінде тірі қалғандардың асқынуына алып келетін иммундық жүйе вирустарынан ағзаны тазарту қарқынын бәсеңдетеді.</s>
<s sentid='132'>Кортикостероидтар қандай да бір пайда әкелетіндігіне ешқандай себеп жоқ, ал  SARS-CoV-2 жағдайында ол денсаулыққа зиян болуы мүмкін.</s>
</p>
</doc>
