Ang pandemya ng coronavirus ng 2019–20 ay isang patuloy na pandaigdigang pandemya ng sakit ng coronavirus ng 2019 o COVID-19 dulot ng severe acute respiratory syndrome coronavirus 2 (SARS-CoV-2).
Unang naiulat ang virus sa Wuhan, Hubei, Tsina, noong Disyembre 2019.
Noong Marso 11, 2020, nagdeklera ang World Health Organization na ang pagsiklab ng virus ay isang pandemya.
Noong Marso 12, 2020, may higit sa 134,000 kaso ang nakumpirma sa higit sa 120 bansa at teritoryo, kasama ang mga pangunahing pagsiklab sa pangunahing lupain ng Tsina, Italya, Timog Korea at Iran.
May mga 5,000 katao ang namatay mula sa sakit at 70,000 ang gumaling.Kumakalat ang virus sa pagitan ng mga tao sa katulad na paraan ng pagkalat ng impluensa o trangkaso, sa pamamagitan ng mga maliit na patak sa respiratoryo o respiratory droplets mula sa pag-ubo.
Ang oras sa pagitan ng pagkahawa at simula ng sintomas ay karaniwang limang oras, ngunit maaring pumatak mula dalawa hanggang labing-apat na araw.
Ang mga sintomas ay kadalasang lagnat, ubo, at nahihirapan sa paghinga.
Kabilang sa mga komplikasyon ang pulmonya at acute respiratory distress syndrome.
Kasalukuyang walang bakuna o partikular na gamot kontra sa virus, subalit patuloy ang pananaliksik.
Nakatuon ang mga pagsisikap sa pamamahala ng sintomas at suportang terapewtika (o ang pag-ibsan ng paghirap ng pasyente).
Kabilang sa mga nirerekomendang hakbang sa pag-iwas sa sakit ang paghuhugas ng kamay, pagpapanatili ng distansya sa ibang tao (partikular sa mga taong may sakit), at pag-monitor at sariling-isolasyon sa labing-apat na araw para sa mga taong pinaghihinalaang na nahawaan sila.Kabilang sa mga tugon sa pampulikong kalusugan sa buong mundo ang restriksyon sa paglalakbay, kuwarentina, curfew, pagpapaliban ng mga kaganapan, at pagsara ng mga paaralan.
Naisama sa kuwarentina ang buong Italya at ang lalawigan ng Hubei sa Tsina; nagkaroon ng iba't ibang curfew sa Tsina at Timog Korea; pag-iskrin sa mga paliparan at himpilan ng tren; at mga pagpapayo sa paglalakbay ukol sa mga rehiyon na may transmisyon sa pamayanan.
Nagsara ang mga paaralan sa buong bansa sa 22 nasyon o sa lokal lamang sa 17 nasyon, na nakaapekto sa higit sa 370 milyong mag-aaral.
Noong Disyembre 31, 2019, isang kumpol ng kaso ng pulmonya sa hindi alam na kadahilanan ang naiulat ng mga awtoridad sa Wuhan, ang kabisera ng lalawigan ng Hubei, Tsina, at isang imbestigasyon ang nilunsad noong unang bahagi ng Enero 2020.
Mabigat na naiugnay ang mga kaso sa Bultuhang Palengke ng Pagkaing-dagat sa Huanan, na nagbebenta din ng buhay na mga hayop; dahil dito, naisip na ang virus ay kumalat dahil sa zoonosis o ang paglipat ng sakit mula hayop patungong tao.
Ang virus na nagdulot sa pagsiklab ay ang SARS-CoV-2, isang bagong virus na may kaugnayan sa mga coronavirus ng paniki, mga coronavirus ng pangolin at ang SARS-CoV.
Pinaniniwalaan na posibleng nagmula ang virus sa horseshoe bat o ang paniking may genus na Rhinolophus.Mahahanap ang pinakaunang taong may mga sintomas noong pang Disyembre 1, 2019, isang tao na walang koneksyon sa mga kalaunang kumpol sa palengke.
Sa mga unang kumpol na mga kaso na naiulat noong Disyembre 2019, dalawang-ikatlo ang natagpuang may kinalaman sa palengke.
Noong Marso 14, 2020, mayroon nang 67,790 kaso at 3,075 namatay dahil sa virus na naiulat mula sa lalawigan ng Hubei, na mayroong case fatality rate (CFR) (o tulin ng pagkamatay ng mga kaso) na 4.54%.
Noong Pebrero 26, 2020, naiulat ng WHO na habang bumaba ang mga bago kasong naiulat sa Tsina, tumaas naman ang mga kaso sa Italya, Iran, at Timog Korea, at ang bilang ng mga bagong kaso sa labas ng Tsina ay nilagpasan ang bilang ng mga bagong kaso sa Tsina sa unang pagkakataon.Maaaring may malaking bilang na hindi naiulat na kaso, partikular iyong mga taong may katamtamang sintomas.
Maari din na sumasalamin ang naiulat na bilang sa mga kapasyahang lokal na kung sino lamang at kailan gagawin ang pagsubok.
Bilang isang halimbawa, noong Marso 13, 2020, naiulat ng UK ang 798 kumpirmadong kaso, ngunit sabi ng mga opisyal ng kalusugan na ang aktuwal na bilang ng mga taong nahawaan ay tinatayang nasa pagitan ng 5,000 at 10,000.Noong Pebrero 26, 2020, "napakakakaunti" ang mga kaso na naiulat sa mga kabataan.
Binanggit sa isang ulat mula sa WHO na iyong mga kabataang nasa edad 19 pababa ay nasa mga 2.4 bahagdan lamang ng mga kaso sa buong mundo.
Hindi partikular ang mga sintomas ng COVID-19 at iyong mga nahawaan ay walang sintomas o nagkaroon ng sintomas ng parang sa trangkaso tulad ng lagnat, ubo, pagkapagod, hirap sa paghinga, o sakit ng kalamnan.
Makikita sa katuwang na talaan sa kanan ang mga karaniwang senyas at sintomas ng sakit at kung gaano ito kalaganap.Maaring magdulot ang patuloy ng pagkakaroon ng sakit ang malubhang pulmonya, acute respiratory distress syndrome, sepsis, septic shock at kamatayan.
Maaring walang sintomas ang ilang nahawaan, na nagpositibo ang resulta ng pagsubok sa pagkahawa subalit walang klinikal na sintomas, kaya pinayuhan ng mga mananaliksik ang mga taong malapitang sumasama sa ibang taong may tiyak na pagkahawa, na sumailalim sa masinsinang pagsusuri at pagmamatyag upang maalis ang pagdududa ng pagkahawa.Ang karaniwang panahon ng inkubasyon (ang panahon sa pagitan ng pagkahawa at simula ng sintomas) ay pumapatak mula isa hanggang labing-apat na araw; pinakakaraniwan ang limang araw.
Sa isang kaso, nagkaroon ng panahon ng inkubasyon ng 27 araw.
Pagkalat ng H5N1 sa Hunan ng 2020
Ang koronabirus 2 ng malubhang agarang sindrom respiratoryo (SARS-CoV-2), na dating kilala bilang 2019 bagong koronabirus (2019-nCoV) o kilala rin bilang birus Wuhan, ay isang positive-sense single-stranded RNA virus.
Ito ay nakakahawa sa tao at ang sanhi ng coronavirus disease 2019 (COVID-19).Ang SARS-CoV-2 ay may malaking pagkakahawig sa mga koronabirus na nanggagaling sa paniki (na mayroong sootomiyang pinagmulan), ngunit mayroon ding pagkakahawig sa mga koronabirus na galing sa balintong.
Sa taksonomiyang pananaw, ang SARS-CoV-2 ay itinuturing bilang isang lahi ng uring severe acute respiratory syndrome-related coronavirus.Ang SARS-CoV-2 ang sanhi ng epidemya ng koronabirus ng 2019–20, na isang Public Health Emergency of International Concern na nagmula sa Wuhan, Tsina.
Dahil dito, ang birus ay tinatawag din sa impormal na katawagan na "koronabirus Wuhan".
Pandemya ng coronavirus ng 2019–20 ayon sa bansa at teritoryo
Ito ang talaan ng mga bansa at teritoryong apektado ng Pandemya ng coronavirus ng 2019–20, na nagsimula sa Wuhan, Hubei, Tsina.
Mula Marso 10, 2020 ang total ng kaso ay umabot sa 113, 739 ay kumpirmado sa 111 na mga bansa at teritoryo sa sangkalibutan, kasama ang 3 cruise ship ang Grand Princess, the MS River Anuket at ang Diamond Princess).
Hilagang AmerikaCanada
Hilagang AmerikaJamaica
Kapuluang Marshall
[[Talaksan:Padron:Stub/Kontinente|35px|Kontinente]] Ang lathalaing ito na tungkol sa Kalusugan at Padron:Stub/Kontinente ay isang usbong.
Makatutulong ka sa Wikipedia sa pagpapalawig nito.[[Category:Stub (Padron:Stub/Kontinente)]]
Ang karamdamang koronabirus 2019  o coronavirus disease 2019 (COVID-19) sa Ingles, na dating kilala bilang 2019-nCoV, acute respiratory disease ay nakakahawang sakit dulot ng SARS-CoV-2, isang birus na may kaugnayan sa SARS-CoV.
Ang sakit ang dahilan ng pagkalat ng epidemya ng koronabirus ng 2019–20.
Karaniwang naipapasa ang sakit sa laway ng mga taong nahawaan ng sakit kapag umuubo o bumabahing.
Ang panahon bago umepekto ang sakit ay karaniwang 2 hanggang 14 na araw.
Maiiwasan ang pagkalat ng sakit sa paghuhugas ng kamay at pagiging malinis sa sarili.Ang mga nahawaan may maaaring magpakita o hindi magpakita ng mga sintomas katulad ng lagnat, ubo, at pagiksi ng hininga.
Ang mga kaso ay maaaring humantong sa pagkakaroon ng pulmonya, pagkasira ng maraming sangkap ng katawan, o kamatayan.
Ang tsansa ng pagkamatay sa sakit ay 2%.
Wala pang mga bakuna o tiyak na gamot sa sakit.Ang mga unang kaso ay naitala sa Wuhan, kapitolyo ng lalawigan ng Hubei, sa Tsina noong Disyembre 2019.
Ang mga kaso sa labas ng Tsina ay karaniwang nanggaling sa kalupaang Tsina, ngunit may pagkahawa naring naganap sa ibang bansa.
Humigit 2000 na ang namamatay sa kalupaang Tsina, at 11 sa iba pang parte ng mundo.Ang World Health Organization (WHO) at U.S. Centers for Disease Control (CDC) ay inabisuhan ang mga indibidwal na hinihinalang nahawaan ng sakit na magsuot ng pantakip sa mukha at humingi ng payo sa mga doktor bago pumunta sa ospital ng personal.
Idineklara ng WHO ang pagkalat ng koronabirus ng 2019–20 bilang isang Public Health Emergency of International Concern (PHEIC).
Sa kasalukuyan, tanging kalupaang Tsina lamang ang nakatala bilang isang lugar na may hawaang pang-pamayanan ng sakit.
Ang SARSr-CoV (Severe acute respiratory syndrome-related coronavirus, SARS-related coronavirus) ay isang species ng coronavirus na napag-alamang nagdudulot ng impeksiyon sa mga tao, paniki, at ilang mammal.
Ang SARS-related coronavirus ay isang enveloped, positive-sense, single-stranded RNA virus na pumapasok sa ACE2 receptor ng host cell.
Ito ay mas malapit na nauugnay sa group 2 coronavirus (Betacoronavirus).
Ang dalawang strain ng virus ay nagdulot ng outbreak ng malubhang sakit sa paghinga sa mga tao: SARS-CoV, na nagdulot ng outbreak ng severe acute respiratory syndrome (SARS) noong 2002 hanggang 2004, at SARS-CoV-2, na mula noong huling bahagi ng 2019 ay naging sanhi ng isang outbreak ng coronavirus disease 2019 (COVID-19).
Ang parehong strain na nagmula sa iisang ninuno ngunit hiwalay na tumalon (cross-species jump) sa tao, at ang SARS-CoV-2 ay hindi isang tuwirang inapo ng SARS-CoV.
Mayroong daan-daang ibang strain ng SARSr-CoV, ang lahat ng ito ay kilala lamang na makahawa sa mga species na di-tao: ang mga paniki ay isang pangunahing reservoir ng maraming strain ng SARS-related coronavirus, at ilang strain naman ay sa palm civet na ipapalagay naninuno ng SARS-CoV.
Ang SARS-related coronavirus ay isa sa ilang mga virus na natukoy ng WHO noong 2016 bilang maaaring magdulot ng epidemya sa hinaharap sa isang bagong plano na binuo pagkatapos ng epidemya ng Ebola para sa madaliang pananaliksik at pag-unlad bago at sa panahon ng isang epidemya patungo sa mga diagnostic test, bakuna at gamot.
Ang prediksiyon ay nangyari sa ng outbreak ng coronavirus noong 2019-20.
Pandemya ng coronavirus sa Europa noong 2020
Ito ang talaan ng mga bansa sa Asya na apektado at di-apektado ng COVID-19.
Ang pinagmulan ng epidemyang ito ay sa lungsod ng Wuhan sa lalawigan ng Hubei sa Tsina.
Sa Pandemya ng coronavirus ng 2019–20, maraming karatig bansa ang nahawaan ng nasabing birus sa loob lang ng 2 buwan.
Pandemya ng coronavirus sa Asya noong 2020
Pandemya ng coronavirus ng 2020 sa Pilipinas
Noong Marso 19, 2020 mayroon nang 380 kumpirmadong mga kaso ng sakit ng coronavirus (COVID-19) sa Pilipinas.
Sa 380 kaso, 25 ang naitalang namatay at 17 ang gumaling.
Unang nakumpirma ang kaso noong Enero 30, na isang babaeng Tsino na 38 gulang na naipasok sa Ospital ng San Lazaro sa Maynila.
Nakumpirma ang ikalawang kaso noong Pebrero 2, na isang 44 na gulang na lalaking Tsino na namatay ng isang araw bago ang kumpirmasyon, at ito ang unang kaso na kumpirmadong pagkamatay dahil sa sakit na nasa labas ng pangunahing lupain ng Tsina.
Nakumpirma ang unang kaso ng isang tao na walang kasaysayan ng paglalakbay noong Marso 5, isang lalaking edad 62 na madalas pumunta sa isang bulwagang panalanginang Muslim sa San Juan, Kalakhang Manila, na nagdulot ng suspetsa sa transimisyon sa pamayanan ng COVID-19 ay parating na sa Pilipinas.
Nakumpirma ang asawa ng lalaki na nahawaan noong Marso 7, na ang unang lokal na transmisyon na natiyak.
Ang pinakamalaking pagtaas ng bilang na kumpirmadong kaso ay noong Marso 14, nang 47 na bagong kaso ang nahayag.Ang Surian sa Pananaliksik ng Medisinang Tropikal sa Muntinlupa, Kalakhang Myanila, ay ang pasilidad pangmedisina na kung saan sinusubok ang sinususpetsang mga kaso ng impeksyon ng COVID-19 noon pang Enero 30, 2020.
Bago nito, sa ibang bansa ginagawa ang mga pagsubok at pagkumpirma.
May ilang mga hakbang ang ginagawa upang maibsan ang pagkalat ng COVID-19 sa Pilipinas, kabilang ang pagbabawal sa paglalakbay sa pangunahing lupain ng Tsina, Hong Kong, Macau, at Timog Korea.
Noong Marso 7, 2020, inaakyat ng Kagawaran ng Kalusugan ang kanilang alerto sa "Code Red Sub-Level 1", na may isang rekomendasyon sa Pangulo ng Pilipinas na magpatupad ng isang "emerhensiya sa publikong kalusugan" na binibigyan ng kapangyarihan ang Kagawaran ng Kalusugan na pakilusin ang mga kakayahan at kagamitan para sa pagkuha ng mga gamit pangkaligtasan o safety gear at ang imposisyon ng mga hakbang sa kuwarantinang pag-iiwas.
Noong Marso 9, nilabas ni Pangulong Rodrigo Duterte ang Proklamasyon Blg.
922, na ipinahahayag na ang bansa ay nasa ilalim ng estado ng emerhensiya sa publikong kalusugan.
Upang maiwasan ang pagkalat ng COVID-19, noong Marso 12, 2020, noong nagsalita siya sa publiko ukol sa emerhensiya, idineklara ni Duterte ang alertong "Code Red Sub-Level 2," na pinapatupad ang isang kuwarantina ng pamayanan o "community quarantine" sa Kalakhang Maynila at pinahaba ang suspensyon ng mga klase sa eskuwelahan ng kalakhan hanggang Abril 12, na nirekomenda ng Inter-Agency Task Force of Emerging Infectious Diseases (IATF-EID).
Sa kalaunan, binago ang petsa ng pagsuspinde sa klase ng hanggang sa Abril 14 sa pamamagitan ng isang pinapikot na memorandum na nilabas ng Malacañang noong Marso 14.
Noong Marso 16, ang kabuuan ng Luzon ay inilagay sa ilalim ng isang "enhanced community quarantine."
Noong Marso 17, inilabas ni Pangulong Duterte ng Proklamasyon Blg 929, na nagdedeklara na ang Pilipinas ay sa ilalim ng isang state of calamity sa loob ng anim na buwan.Pinabalik ng pamahalaan ng Pilipinas ang ilan sa mga mamamayan nito mula sa iba't iba dako ng daigdig, na lahat sa kanila ay nakuwaratina sa kalaunan sa New Clark City sa Tarlac.
Nakumpirma ang unang kaso ng COVID-19 sa Pilipinas noong Enero 30.
Ang unang pasyenteng nasuri ay isang 38 gulang na babaeng Tsino mula sa Wuhan, ang pinagmulan ng sakit, na dumating sa Maynila mula sa Hong Kong noong Enero 21.
Naipasok siya sa Ospital ng San Lazaro sa Maynila noong Enero 25 pagkatapos niyang magpakonsulta dulot ng katamtamang ubo.
Noong nahayag ang kompirmasyon na mayroon siyang coronavirus, walang sintomas ang babaeng Tsino.Nakumpirma ang ikalawang kaso noong Pebrero 2, isang lalaking Tsino na may edad 44 na kasama ng unang kaso.
Ang kanyang kamatayan noong Pebrero 1 ay ang unang pagkamatay na natala dahil sa virus na nasa labas ng Tsina.
Kasamang nagkaroon din siya ng virus ng trangkaso at ang Streptococcus pneumoniae.Noong Pebrero 5, nakumpirma ng Kagawaran ng Kalusugan ang ikatlong kaso ng isang 60-gulang na babaeng Tsino na lumipad patungong Lungsod ng Cebu galing ng Hong Kong noong Enero 20 bago siya lumakbay patungong Bohol kung saan nagkonsulta siya sa doktor sa isang pribadong ospital noong Enero 22, dahil sa lagnat at rhinitis.
May mga sampol na kinuha mula sa pasyente noong Enero 24 at nagnegatibo ang resulta, subalit inabisuhan ang Kagawaran ng Kalusugan noong Pebrero 3 na nagpositibo sa coronavirus ang resulta ng mga sampol na nakuha sa pasyente noong Enero 23.
Nang gumaling na ang pasyente noong Enero 31, pinayagan na siyang umuwi sa Tsina.Pagkatapos ng isang buwan ng walang bagong kaso, noong Marso 6, sinabi ng Kagawaran ng Kalusugan na may dalawang kaso ng mga Pilipino nagkaroon ng coronavirus.
Ang isa ay isang 48-gulang na lalaki na may kasaysayan sa paglalakbay sa bansang Hapon, na bumalik noong Pebrero 25 at naiulat na may sintomas noong Marso 3.
Ang isa naman ay isang 60-gulang na lalaki na may isang kasaysayan ng altapresyon at diabetes na nakaranas ng sintomas noong Pebrero 25 at naipasok sa ospital noong Marso 1 nang nagkaroon siya ng pulmonya.
Bumisita siya sa isang bulwagang panalanginang Muslim sa San Juan.
Nakumpirma ng Kagawaran ng Kalusugan na ang ikalimang kaso ay walang kasaysayan sa paglalakbay sa labas ng Pilipinas at sa gayon, ang unang kaso ng lokal na transmisyon.
Nakumpirma sa kalaunan ang ikaanim na kaso, na isang 59-gulang na babae na asawa ng ikalimang kaso.
Nakumpirma ng Kagawaran ng Kalusugan ang ikaapat na kaso ay isang abogado na nagtratrabaho sa isang multinasyunal na kompanyang Deloitte habang nakatira ang ikalimang kaso sa Cainta.
Noong Marso 8, natiyak na ginagamot sa sakit ng coronavirus ang isang Amerikano, Taiwanes at dalawang Pilipino.
Noong Marso 9, inihayag ng Kagawaran ng Kalusugan na may sampung karagdagang kaso ng virus na hiniwalay sa iba't ibang ospital.
Sa parehong araw, ipinahayag ni Pangulong Duterte ang apat pang kaso mula sa San Juan, Lungsod Quezon at Santa Maria, Bulacan.
Binigyan-linaw ang huling nabanggit na kaso at ito pala ay mula sa San Jose del Monte, sa kaparehong lalawigan.
Ang tatlong mga kumpirmadong kaso sa Pilipinas ay kasangkot sa mga dayuhan.
Ang isa na nakumpirmang kaso ng isang mamamayang Pilipinong sa labas ng Pilipinas ay inihayag ng Kagawaran ng Ugnayang Panlabas noong Pebrero 5, 2020 - iyon ng 1 miyembro ng tripulante ng Diamond Princess cruise ship na na-quarantine sa baybayin ng Yokohama, Hapon.
Noong Pebrero 23, inihayag ng Kagawaran ng Ugnayang Panlabas na ang isang Pilipino na naninirahan sa Singapore ay ginagamot sa National Center for Infectious Diseases matapos makumpirma na positibo.
Noong Marso 2, iniulat na ang isa pang Pilipinong naninirahan sa Singapore bilang isang domestic helper ay nasuri sa coronavirus at ginagamot sa Ng Teng Fong General Hospital.
Hanggang Marso 2, mayroong 86 na kumpirmadong kaso na kinasasangkutan ng mga pambansang Pilipino sa ibang bansa; 80 sa mga ito ay nakasakay sa Diamond Princess, at dalawa sa Hong Kong, Singapore, at United Arab Emirates.
Ang Kagawaran ng Kalusugan ay gumagamit ng pagtatalaga ng "mga pasyente nasa ilalim ng pagsisiyasat" (person under investigation o PUI) upang pamahalaan ang mga pinaghihinalaang at kumpirmadong mga kaso.
Kasama sa mga PUI ang mga indibidwal na nagkaroon ng kasaysayan ng paglalakbay sa Wuhan ngunit noong Pebrero 3, pinalawak ng Kagawaran ng Kalusugan ang saklaw ng mga PUI upang isama ang mga indibidwal na may kasaysayan ng paglalakbay sa anumang bahagi ng China.
Hanggang sa Marso 6, mayroong 678 kabuuang PUI; 634 na kung saan ay pinakawalan o tumanggi sa pagpasok (ngunit "sinusubaybayan pa rin"), 41 ay kasalukuyang pinapapasok sa isang pasilidad sa kalusugan (kasama ang mga napatunayan na kaso), at dalawa ang namatay (isa lamang sa kung saan ay isang napatunayan na kaso).
Ang nag-iisang namamatay na PUI na hindi nakumpirma na nagreresulta mula sa coronavirus ay iyon ng isang 29-taong-gulang na Intsik pambansa mula sa Yunnan na nakulong sa isang ospital sa Maynila na namatay mula sa pulmonya.
Marso 2020 ay binigyan ng malawakang dagdag ng numero sa mga bawat rehiyon sa bansa dahil sa pag usbong ng mga kaso ang NCR, Albay 2 distrito ay nag proposa ng linggohang lockdown sa rehiyon ng order para maagapan ang sakit dahil sa pag-kalat sa buong bansa, Sarado ang lahat ng kalsadang pang-transportasyon, tindahan, establiyimento, mercado, mall at iba pa, Nag pasya ang pangulong Rodrigo Duterte na mag-lockdown sa Luzon, kasama ang NCR, Si sekretarya Doque ay nag labas ng posibleng pag-lockdown hingil sa birus, sa bawat bayan at lungsod sa mga naitalang kaso, dahil sa closure transmission ay naiulat ngunit hindi sa buong rehiyon.
Ang severe acute respiratory syndrome (SARS) ay isang atypical pneumonia na unang lumabas noong Nobyembre 2002 sa Lalawigan ng Guangdong ng People's Republic of China.
Ang SARS coronavirus (SARS CoV), isang bagong coronavirus na hindi pa kilala noon, ang na sanhi ng sakit na ito.
Ang lathalaing ito na tungkol sa Biyolohiya ay isang usbong.
Makatutulong ka sa Wikipedia sa pagpapalawig nito.
Pandemya ng COVID-19 sa Asya noong 2020
Ito ang talaan ng mga bansa sa Asya na apektado at di-apektado ng COVID-19.
Ang pinagmulan ng epidemyang ito ay sa lungsod ng Wuhan sa lalawigan ng Hubei sa Tsina.
Sa pagsiklab ng koronabirus mula 2019 hanggang 2020, maraming karatig bansa ang nahawaan ng nasabing birus sa loob lang ng 2 buwan.
Hilagang Korea
Pandemya ng coronavirus sa Europa noong 2020
Ang 2020 ay kasalukuyan taon sa kalendaryong Gregorian.
Ito ay mayroong leap taon kada-apat na taon.
Mga mabilisang pagbaha sa kabisera ng Jakarta at karatig-lugar nito; hindi bababa sa 66-katao ang nasawi.
Bagong Taon: Simula Disyembre 12, 2019 ay naitala ang 2019 nCoV, (2019 Novel Coronavirus o "Wuhan virus" ay pinaniniwalaang sa Pamilihang Pakyawan ng Pagkaing-dagat ng Huanan sa lungsod Wuhan ang puno't dulo ng nasabing virus ito ay lumaganap pa, pag-sapit ng bagong taong Enero 1, at lumala pa sa araw ng Enero 20; Enero 25 ay dineklarang "state of calamity" Lockdown ang lungsod at hindi naka-pagdiwang ng Bagong Taong Tsino, Umabot na sa iba't-ibang bansa ang coronavirus sa mga bansang : Thailand, Timog Korea, Japan, Taiwan, Macau, Hong Kong, Singapore, Vietnam, France, Nepal, Australia, at mga may bagong kaso sa Finland, India, Aleman at Pilipinas.
Napatay ang 17 bilanggo sa dalawang kaguluhan (Disyembre 31 at Enero 2) sa isang pook-rehabilitasyon sa Cieneguillas.
Stampede sa prusisyon ng libing ni Hen.
Qasem Soleimani sa Kerman; hindi bababa sa 56-katao ang nasawi.
Napabagsak ang Ukraine International Airlines Flight 752 ng hukbong sandatahan ng Iran ilang sandali matapos umalis mula sa Paliparan ng Tehran; lahat ng 176-kataong lulan ay nasawi.
Inatake ng mga pwersa ng Iran ang dalawang base-militar.
Pinangalanan si Haitham bin Tariq Al Said na bagong pinuno ng bansa matapos pumanaw ang kanyang pinsang si Sultan Qaboos bin Said Al Said sa edad 79.
Enero 11 – Taiwan.
Muling nahalal si Pres.
Tsai Ing-wen sa bansa.
Pumutok ang Bulkang Taal, na humantong sa pagsuspinde ng lahat ng mga flight sa Ninoy Aquino International Airport.
Pinalitan bilang Punong Ministro ng bansa ni Robert Abela si Joseph Muscat na nagbitiw sa puwesto, sa umpisa ng mga protesta ukol sa pagpatay kay Daphne Caruana Galizia.
Inihayag ng mga siyentipiko na ang presolar stardust grains sa Murchison meteorite ay nabuo lima hanggang pitong bilyong taon na ang nakalilipas, at ang pinakalumang solidong materyal na natagpuan sa Daigdig sa kaslukuyan.
Itinalagang Punong Ministro ng bansa si Mikhail Mishustin kasunod ng pagbibitiw sa puwesto ni Dmitry Medvedev at kanyang gabinete.
Nakahawa ng isang bagong strain ng COVID-19 ang higit sa dalawanlibo-katao, higit sa 80 ang nasawi.
Lindol sa Lalawigan ng Elazığ; higit 40-katao ang nasawi at higit sanlibo iba pa ang nasaktan.
Nasawi sina Kobe Bryant, dating Amerikanong manlalaro ng basketball, ang kanyang anak na si Gianna, at pitong iba pa sa pagbagsak ng helicopter malapit sa Los Angeles o  Calabasas, California.
Mga pagbaha at pagguho ng lupa sa timog-silangan ng bansa; hindi bababa sa anim-katao ang nasawi at libu-libong iba pa ang naiwang walang tirahan.
Enero 28 - Niyanig ng 7.7 ng malakas na lindol ang Carribean oras ay 2:10:15 pm dakong hapon (UTC) at may lalim na 10.0, nag-babala ito ng tsunami na may-taas 12.2 cm, naramdaman rin ito sa baybayin ng Montego, Cuba, Jamaica, Yucatan, Mehiko at Miami, Florida sa Estados Unidos.
Idineklara ng World Health Organization ang pagkalat ng sakit sa paghinga mula sa isang novel coronavirus na isang Public Health Emergency of International Concern.
Umalis ang bansa sa European Union at nagsisimula ng labing isang-buwang yugto ng paglipat.
Pebrero 2 – Malawi.
Ipinawalang-bisa ng Malawian Constitutional Court ang resulta ng 2019 pangkalahatang halalan na naghalal-muli kay Peter Mutharika, iniutos ang bagong halalan.
(Paglilitis sa pagsasakdal kay U.S. Pres. Donald Trump) Ang Senado ng Estados Unidos ay bumoto upang ipawalang-sala si Pangulong Donald Trump sa pang-aabuso sa kapangyarihan at paghahadlang sa Kongreso.
Nagsimula ang paglilitis sa pagsasakdal noong Enero 16.
Hindi bababa sa 41-katao ang nasawi sa dalawang avalanches malapit sa bayan ng Bahçesaray, lalawigan ng Van.
Nasawi ang 30-katao at higit 50 iba pa ang nasaktan dulot ng isang malawakang pamamaril sa Korat.
Nagwakas ang pangkalahatang halalan sa bansa na walang partidong humawak ng mayorya ng mga upuan sa Dáil Éireann.
Pebrero 19 – Alemanya.
Nag-iwan ang mga pamamaril sa Hanau ng 11-kataong patay at limang iba pang sugatan.
Nahatulan ang dating prodyuser ng pelikula na si Harvey Weinstein ng dalawang mabibigat na krimeng seksuwal.
Apatnapu't anim-katao ang nasawi at higit 200 iba pa ang nasaktan sa distrito ng North East Delhi, sa mga kaguluhan na pangunahing target ang mga protesta kontra sa Citizenship Amendment Act.
Namatay si dating Pangulo Hosni Mubarak sa edad 91.
Naging punong ministro ng bansa si Muhyiddin Yassin kasunod ng isang krisis pampolitika na humantong sa pagbibitiw ng hinalinhang si Mahathir Mohamad.
Lumagda ang Estados Unidos at Taliban ng isang kasunduang nagtatag ng isang balangkas para wakasan ang Digmaan sa Afghanistan.
Isang outbreak ng buhawi ang tumama sa apat na mga county sa paligid ng Nashville, Tennessee, na pumatay ng dalawampu't lima-katao.
Nagpatupad ang bansa ng isang pambuong-bansang kuwarentenas bilang tugon sa pagkalat ng coronavirus, hinigpitan ang paglalakbay at pampublikong pagtitipon.
Enero: Mga protesta sa Citizenship Amendment Act sa India
Enero: 2019–20  Mga protesta sa Lebanon
Mula Enero: 2019–20 Wuhan coronavirus outbreak
Tinalo ni Peter Wright si Michael van Gerwen upang manalo sa PDC World Darts Championship.
Natalo ng LSU Tigers ang Clemson Tigers upang manalo sa College Football National Championship.
Natalo ng Kansas City Chiefs ang San Francisco 49ers upang manalo sa Super Bowl.
Nagtapos ang (ICC) Women's T20 World Cup na tinalo ng Australia ang India sa final.
Nanalo ang 1917 ng Best Film kasama ang anim na iba pang mga parangal, kabilang ang Best Director para kay Sam Mendes.
Nanalo ang pelikula mula Timog Korea na Parasite ng apat na parangal kabilang ang Best Picture at Best Director para kay Bong Joon-ho.
Don Larsen, Amerikanong manlalaro ng beysbol (b. 1929)
David Stern, Amerikanong negosyante at komisyonado ng NBA (b. 1942)
Sam Wyche, Amerikanong manlalaro at tagasanay ng futbol (b. 1945)
Enero 3 – Mga kilalang tao na namatay sa airstrike sa Paliparang Pandaigdig ng Baghdad:
Enero 4 – Tom Long, ipinanganak sa Amerika, Australyanong aktor
Enero 5 – Hans Tilkowski, Aleman na manlalaro at tagapangasiwa ng football (b. 1935)
Minati Mishra, Indiyanong klasikong mananayaw
Elizabeth Wurtzel, Amerikanong manunulat at mamamahayag (b. 1967)
Yong Pung How, dating Punong Mahistrado ng Singapore
Mike Resnick, Amerikanong may-akda ng kathang-isip pang-agham (b. 1942)
Ana Lucrecia Taglioretti, Paraguayan violinist
Qaboos bin Said, Sultan ng Oman (mula 1970) (b.1940)
Wolfgang Dauner, Aleman na jazz pianist at kompositor
Roger Scruton, Britong philosopo at manunulat (b. 1944)
Enero 14 – Liang Jun, Tsinong tractor driver at pambansang bayani
Christopher Tolkien, Britong akademiko at patnugot (b. 1924)
Terence Hallinan, Amerikanong abogado ng depensa at prosekusyon
David Glass, Amerikanong negosyante
Hwang Sun-hui, Hilagang Koreanong politiko
Wolfgang J. Fuchs, Aleman na author, historyador at tagasalin ng comic book
Jim Lehrer, Amerikanong mamamahayag
Yuri Viktorovich Kuznetsov, Rusong opisyal ng militar, Bayani ng Soviet Union
Pete Stark, Amerikanong politiko at abogado
Enero 26 – Mga kilalang tao na namatay sa pagbagsak ng helikopter sa Calabasas:
John Altobelli, Amerikanong tagasanay ng beysbol (edad 56)
Anne Cox Chambers, Amerikanong media proprietor at diplomatSa buwang ito pero hindi tiyak ang eksaktong petsa
Yang Xiaobo, politiko sa Hubei, China (Inanunsyo ang pagkamatay noong Enero 28)
Homero Gómez González, Mehikanong politiko (Inanunsyo ang pagkamatay noong Enero 31)Kamatayang sa buwang ito lamang inanunsyo
Enero 7 (inanunsyo) – June Bacon-Bercey, Amerikanong meteorologo (namatay noong Hulyo 3, 2019)
Mike Moore, ika-34 na Punong Ministro ng New Zealand (b. 1949)
Salahuddin Wahid, Indones na politiko at Islamic scholar
Gene Reynolds, Amerikanong aktor, pantelebisyong manunulat, direktor, at prodyuser (b. 1923)
Willie Wood, Amerikanong manlalaro ng futbol
Daniel arap Moi, ika-2 Pangulo ng Kenya (b. 1924)
Katsuya Nomura, Hapones na manlalaro at tagapangasiwa ng beysbol
Inanunsyo ang pagkamatay ni Bonnie MacLean, Amerikanong artist, noong Pebrero 4.
Harry Gregg, Hilagang Irlandes na manlalaro ng futbol (b. 1932)
Larry Tesler, Amerikanong siyentista sa kompyuter (b. 1945)
Ror Wolf, Aleman na manunulat at makata
Pebrero 20 – Peter Dreher, Aleman na pintor
Lisel Mueller, German-born na Amerikanong makata
June Dally-Watkins, Australyanong modelo at negosyante
Hosni Mubarak, ika-41 Punong Ministro at ika-4 na Pangulo ng Ehipto (b. 1928)
Javier Arias Stella, Peruvian na pathologo at politiko
Burkhard Driest, Aleman na aktor
Freeman Dyson, British-born na Amerikanong pisiko at matematiko (b. 1923)
Pebrero 29 – Odile Pierre, Pranses na organista at kompositor
Freimut Duve, Aleman na politiko at may-akda
Inanunsyo ang pagkamatay ni Carsten Bresch, Aleman na genetiko and pisiko, noong Marso 1.
Marso 9 – John Bathersby, Australyanong Romano Katolikong prelado Ang lathalaing ito na tungkol sa Taon ay isang usbong.
Makatutulong ka sa Wikipedia sa pagpapalawig nito.
Pagkalat ng H5N1 sa Hunan ng 2020
Ang Pagkalat ng H5N1 sa Hunan ng 2020 o sa (eng:, 2020 Hunan H5N1 outbreak) ay tumagas noong Pebrero 18, 2020 sa lungsod ng Shaoyang, probinsya ng Hunan, sa Tsina ay gawa mula sa isang strain ng H5N1 avian influenza o (Trangkasong pang-ibon), Ito ay nag-umpisang kumalat sa Shaoyang, Tsina ay maging sa mga lungsod sa Hunan, matapos ang pagsiklab ng COVID-19.
Noong Pebrero 18, 2020 may mga naitalang kaso ng avian influenza H5N1 sa nasabing lungsod, habang umaarangkada ang birus hatid ng 2019 nCoV noong Enero 20, 2020, kasabay rin nito ang "Pagkalat ng ASF sa Salavan ng 2019" sa bansang Laos.
Pagkalat ng H5N8 sa Republikang Tseko ng 2020
Ang lathalaing ito na tungkol sa Kalusugan ay isang usbong.
Makatutulong ka sa Wikipedia sa pagpapalawig nito.
Ang Pagsilakbo ng H5N6 sa Nueva Ecija ng 2020  o sa (eng:, 2020 Nueva Ecija H5N6 outbreak) ay sumiklab, Marso 16, 2020 sa Nueva Ecija bunsod ng COVID-19 sa Pilipinas , ito ay tumagas sa Jaen ng Gitnang Luzon ay gawa mula sa isang strain ng H5N6 avian influenza o (Trangkasong pang-ibon), (quail), Ay pamilya ng ibon sa isang quail farm (Pugo) sa Jaen ang nakitaan ng "H5N6".
Mahigit 1, 500 na pugo ang positibo sa "Avian influenza virus".Noong Agosto 2017 ng tamaan ng kaparehong strain ng H5N6 ang bayan ng Jaen ay mga manok na pinatay sa nasabing bayan, galing ang virus sa katabing bayan ng San Isidro, Nueva Ecija mula sa San Luis, Pampanga kung saan tumagas ang virus.
Sasailalim sa masusing quarantine ang quail farm rasers ng 14 na araw bunsod ng pagsiklab ng H5N6 at ang nakitaan ng avian influenza na mga pugo ay papatayin sa loob ng isang linggo.
Pagkalat ng H5N8 sa Republikang Tseko ng 2020
2020 sa Pilipinas
Ang 2020 sa Pilipinas ay mga pangyayaring nakatakdang maganap sa Pilipinas sa taong 2020.
Ang 2020 sa Pilipinas ay ang taon sa loob ng 2000 dekada, sa 21st siglo at 3rd milenyum.
Matapos ang 2019 sa Pilipinas at bago-mag 2021 sa Pilipinas.
Pangulo: Rodrigo R. Duterte (PDP–Laban)
Pangalawang Pangulo: Leni G. Robredo (Liberal)
Ispiker ng Kapulungan: Alan Peter Cayetano (Nacionalista)
Enero 12 - Nagpamalas ng pagputok ang Bulkang Taal sa Talisay, Batangas dakong 2pm ng hapon sa paligid ng lawa nito nag-umpisa itong nag-alburoto pasado 11am ng tanghali at itinaas sa 2 alarma, pasadong 4pm ng hapon, itinaas ito sa 4 na alarma, dahil ito ay nag-buga na ng mga sulpurang-abo sa mga kalapit-bayan nito at mga kapit-bahay lalawigan nito, sinalanta nito ang mga lalawigan ng Batangas, Cavite at Laguna, nag-likha ito ng mga magnitud na lindol na aabot sa 3 at 4 at intensity 3 at 4.
Pebrero 17 - May unang naitalang kaso ng ASF sa Rehiyon ng Lambak sa bayan ng Gamu, Lungsod Santiago at ilang karatig bayan sa Isabela.
Pebrero 20 - Ang mga lalawigan sa Rehiyon ng Davao ay tinamaan ng ASF sa mga bayan ng Don Marcelino at Santa Cruz.
Pebrero 20/Marso 3 - May unang naitalang kaso ng African swine fever sa Rehiyon Bicol sa lungsod ng Naga, Camarines Sur at bayan ng Tinambac.
Marso 1 - May naitalang kaso ng ASF sa bayan ng Laurel, Batangas, matapos rin ang pag-putok ng Bulkang Taal.
Marso 2 - Natapos ang krisis sa pag-hostage sa Greenhills shopping center sa San Juan City, kasama ang hinihinalang gunman na lumitaw mula sa mall kung saan siya at ang mga hostage ay pinasukan nang mas maaga sa loob ng siyam na oras.
Marso 4 - Ang aktres ng ABS-CBN na si Kim Chiu at ang kanyang mga kasama ay hindi nasugatan matapos ang 2 gunmen na sakay ng isang motorsiklo na nagpaputok sa kanyang van sa Quezon City.
Marso 6 - 6 na-katao ang naitalang may kaso ng COVID-19 sa San Juan, Pilipinas unang naitala ito noong Enero 20 at sumunod, Pebrero 2.
Marso 15 - Nag labas ng Community Quarantine ang pangulong Rodrigo Duterte sa Entire Luzon dahil sa banta ng "COVID-19".
Marso 16 - May bagong naitalang "bird flu" ang bayan ng Jaen, Nueva Ecija sa banta ng Avian influenza "H5N6", 1, 500 na mga Quail ang nag-positibo.
Marso 17 - Tinamaan ng African swine fever ang bayan ng Bayombong, Nueva Vizcaya.
Mayo 4 - Natapos na ang prangkisa ng radyo at telebisyon para sa ABS-CBN.
Ang pag-renew ng franchise ay hindi sigurado dahil sa panahunan ng relasyon sa network kasama ang kasalukuyang administrasyon ni Pangulong Rodrigo Duterte
Mga PaggunitaSa karagdagan, inoobserbahan ng maraming lugar ang mga lokal na pista opisyal, tulad ng pagkakatatag ng kanilang bayan.
Ito rin ay "espesyal na araw.
Enero 1 – Unang Araw ng Bagong Taon
Enero 23 - Ikalawang Republika ng Pilipinas
Enero 25 – Bagong Taong Tsino, unang araw ng unang buwang lunar sa Kalendaryong Tsino.
Abril 9 – Araw ng Kagitingan at Huwebes Santo
Mayo 1 – Araw ng Paggawa
Hunyo 12 – Araw ng Kalayaan
Agosto 21 – Araw ni Ninoy Aquino
Agosto 26 – Araw ng mga Bayani
Nobyembre 1 – Araw ng mga Patay
Disyembre 25 – Araw ng Pasko
Disyembre 30 – Araw ni Rizal
Disyembre 31 – Huling araw ng taon (Sa pagdiriwang ng Bagong Taon)
Ang lathalaing ito na tungkol sa Taon at Pilipinas ay isang usbong.
Makatutulong ka sa Wikipedia sa pagpapalawig nito.
Ang 2019 ay ang kasalukuyang taon sa kalendaryong Gregorian.
Isinagawa ng New Horizons space probe ng NASA ang isang matagumpay na flyby ng trans-Neptunian object 2014 MU69, na binansagang Ultima Thule.
Tinalo ni Michael van Gerwen si Michael Smith upang manalo sa taunang PDC World Darts Championship.
Isang aksidente sa tren sa Great Belt Fixed Link ang pumatay sa walong pasahero.
Ang Chang'e 4 ng China National Space Administration (CNSA) ang naging kauna-unahang spacecraft na lumapag sa malayong panig ng Buwan.
Ipinagkaloob ni Ecumenical Patriarch of Constantinople Bartholomew I ang pagsasarili-sa-pamamahala (kalayaan) sa Simbahang Orthodokso ng Ukraine sa patuloy na pagkakahati sa loob ng Eastern Orthodox Christianity.
Walong sundalo ang naaresto at dalawa ang napatay matapos ang bigong pagtatangka ng kudeta upang patalsikin si Pangulo Ali Bongo Ondimba.
Si Félix Tshisekedi ay idineklarang panalo sa 2018 halalang pampanguluhan sa bansa.
Sa gitna ng patuloy na krisis Konstitusyonal (Pampanguluhan) sa bansa, idineklara ni Juan Guaidó at ng Pambansang Asembleya na "kaduda-duda" ang pagkapanalo ni incumbent Pres.
Nicolás Maduro noong halalan ng Mayo 2018, sinimulan ang proseso ng pagtatangkang alisin siya, at idineklara si Guaidó na acting president.
Labinlima-katao ang nasawi nang ang Saha Airlines Boeing 707 ay bumagsak sa paglapag sa Fath Air Base.
Namatay si Alkalde Paweł Adamowicz ng Gdańsk matapos masaksak sa entablado sa isang charity concert.
Nasawi ang hindi bababa sa 21-katao sa isang terorismong pag-atake ng militanteng grupong Al-Shabaab sa isang hotel compound sa Nairobi.
Inabswelto ang dating Pangulo ng Ivory Coast na si Laurent Gbagbo sa crimes against humanity ng International Criminal Court
Nasawi ang walo-katao sa gitna ng mga protesta dahil sa pagtaas ng gobyerno sa presyo ng petrolyo.
Nasawi ang 21-katao sa isang car bombing sa General Santander National Police Academy sa Bogotá.
Muling inihalal ng Riksdag si incumbent Stefan Löfven bilang Punong Ministro, apat na buwan matapos ang pangkalahatang halalan sa bansa.
Mahigit 70-katao ang nasawi at dose-dosenang iba pa ang nasaktan sa pagsabog sa isang oil pipeline malapit sa Tlahuelilpan.
Isang Novel Coronavirus ang lumitaw sa Wuhan, Hubei sa China sa huling buwan taong 2019, pinaniniwalaang kada-linggo ay mabilis kumalat ang inpeksyon na ito maging mga kapit bahay na bansa ay na-dapuan na ng sakit.
Pinagtibay ng korte suprema ang pasya na dapat matugunan ng pamahalaan ang mga binuong itinatag na milestones sa pagbawas ng emisyon, na lumikha ng unang ligal na alinsunuran sa epekto ng pagbabago ng klima sa karapatang pantao.
Sinintensyahan ng isang korte ang lima-katao ng kamatayan sa pagpaslang kay Jamal Khashoggi noong 2018.
Bumagsak ang Bek Air Flight 2100 malapit sa Almaty, na ikinasawi ng hindi bababa sa 12-katao at ikinasaktan ng 54 iba pa.
Mahigit 85-katao ang nasawi sa isang suicide truck bombing sa isang checkpoint ng pulisya sa Mogadishu.
Disyembre: 2019–20 Panahon ng bushfire sa Australia
Disyembre: Mga protesta sa Citizenship Amendment Act sa India
Enero 3 – Herb Kelleher, Amerikanong negosyante (b. 1931)
John Burningham, Ingles na may-akda at ilustrador
Enero 10 – Theo Adam, Aleman na mang-aawit sa opera (b. 1926)
Phil Masinga, Timog Aprikanong manlalaro ng futbol (b. 1969)
Mel Stottlemyre, Amerikanong manlalaro at tagasanay ng beysbol
Enero 19 - Henry Sy, Pilipino-Tsinong negosyante (ipinanganak 1924)
Enero 28 - Pepe Smith, Pilipinong musikero (ipinanganak 1947)
Enero 29 - James Ingram, Mangaawit (ipinanganak 1952)
Pebrero 7 - Rocky Lockridge, Dating Boksingero, Intervention Viral Star at Best Cry Ever (ipinanganak 1959)
Pebrero 9 - Bentong, Pilipinong komedyante (ipinanganak 1964)
Pebrero 11 - Armida Siguion-Reyna, Pilipinong mang-aawit, artista at tagapangulo ng MTRCB (ipinanganak 1930)
Pebrero 19 - Karl Lagerfeld, Designer (ipinanganak 1933)
Abril 30 - Peter Mayhew, Amerikanong artista (ipinanganak 1944)
Mayo 11 - Pua Magasiva, arista mula sa New Zealand (ipinangnak 1980)
Mayo 13 - Doris Day, Amerikanong artista at mang-aawit (ipinanganak 1922)
Mayo 16 - Bob Hawke, ika-23 Punong Ministro ng Australia (ipinanganak 1929)
Mayo 26 - Prem Tinsulanonda, Dating Punong Ministro ng Thailand (ipinanganak 1920)
Hulyo 5 - Cameron Boyce, aktor sa Disney (ipinanganak 1999)
Disyembre 25 – Peter Schreier, Aleman na operatic tenor at conductor (b. 1935)
Harry Kupfer, Aleman na direktor ng opera
Ang haykap na galing-paniki ay anumang haykap na ang pangunahing tipunan ay anumang sarihay ng paniki.
Ang mga haykap na galing-paniki ay kabilang sa mga pinakamahalagang lumilitaw na mga haykap.
Ang mga haykap na galing-paniki ay hinahatid sa pamamagitan ng kagat at laway ng paniki, pati na rin sa pag-eerosol ng laway, tae, at/o ihi.
Tulad ng haykap-rabis, ang mga bagong lumilitaw na mga haykap na galing-paniki ay maaaring ipasa nang direkta sa mga tao sa pamamagitan ng mga paniki.
Kabilang dito ang haykap-Ebola, SARS, at ang Chinese respiratory syndrome coronavirus.Iniwang di-pinansin at di-ginamot, mga ilang oras hanggang ilang taon ang agwat mula sa paghahatid ng haykap-rabis hanggang sa paglitaw nito sa mga biktima.
Hindi alam ng karamihan sa mga biktima na nakagat sila ng paniki o nakalantad sa yago ng paniki.
Maaaring mangyari ito dahil sa kakulangan ng kamalayan ng pagkakaroon ng paniki sa parehong lugar, tulad ng tuwing natutulog, walang naramdamang kagat kung alam na mayroong paniki, at/o pagkakalantad sa laway, ihi, at/o tae ng paniki sa mga saradong kapaligiran.
Kasama rito ang mga kuweba at tirahan ng tao na tulad ng mga atik, silong, kamalig at tangkil.
Pinaniniwalaan na madaling mahawaan ng haykap ang mga painiki dahil sa kanilang gawi sa paghapon, siklo sa pag-aanak, ngibambayan, at mahabang pagtulog.
Bilang karagdagan, kilala ang mga paniki dahil mas mahawain sila ng mga haykap kaysa sa iba pang mga mamal.
Pinaniniwalaang dahil ito sa mas maikling kalahatimbuhay ng kanilang antibody.
Ipinakita rin na mas madaling mahawa muli ang mga paniki sa parehong mga haykap, samantalang ang iba pang mga mamal, lalo na ang mga tao, ay may mas malaking propensidad sa pagbubuo ng iba't ibang antas ng imyunidad.
Mas marami ang ikinakargang hayak ng mga paniki kaysa sa mga wangis-daga at may kakayahan silang magkalat ng sakit sa mas malawak na heograpikong dako dahil sa kanilang kakayahang lumipad at ang kanilang mga huwaran ng paghapon at pangngibambayan.
Bilang karagdagan, pinapaboran ng ilang mga sarihay ng paniki, tulad ng myotis lucifugus, ang mga pugahan sa mga puwang ng atik ng mga tahanan ng tao kung saan madalas nilang salakayin ang mga puwang sa ibang bahagi ng istraktura.
Ito ang nagpapaugnay sa kanila sa mga tao.
Ang mga wangis-daga, sa kabilang banda, ay higit na limitado sa kanilang heograpikong dako at humahanap ng pana-panahon na kanlungan sa mga lungga at sa mga tahanan at mga gusali sa kagyat na lugar.
Ang pagsiklab noong 2002 ng severe acute respiratory syndrome (SARS), at ang pagsiklab noong 2012 ng Middle East respiratory syndrome ay natuntong nanggaling sa mga paniki.
Ang mga coronavirus ay positibong-sentido, isahang-strandong haykap-RNA na may apat na urihay, haykap-Alphacorona, haykap-betacorona, haykap-gammacorona, at mga haykap-deltacorona.
Sa apat na ito, galing-paniki ang mga haykap-alphacorona at haykap-betacorona.Noong 2020, isang palengke na nagbebenta ng mailap na hayop (tinatawag na ye wei Tsino: 野味) sa Wuhan, Tsina ay naiugnay sa pagsiklab ng 2019-nCoV haykap-corona.
Sa pamamagitan ng kamanahing pagsusuri, nahanap noong una ng mga dalub-agham na kahawig ang haykap-corona ng mga haykap na karaniwang matatagpuan sa mga paniki.
Natuklasan ng mga kasunod na pagsusuring kamanahin na maaaring nailipat ang haykap sa mga tao mula sa mga ahas na sa huli ay maaaring nahawaan ng haykap mula sa mga paniki sa palengke kung saan naibenta ang dalawang sarihay.
Gayunman, may mga alalahanin din mula sa pamayanang pang-agham tungkol sa katotohanan ng diskarteng kamanahin na ginamit (pagkiling ng paggamit sa kodon).
Kahit hindi natatangi ang paniki sa mga mamal na kumakarga ng rabis, kilala ang mga ito sa pagdala at paghatid ng sakit.
Halimbawa, pinanggalingan ang mga ito ng mga pagkamatay ng rabis sa Estados Unidos na nagreresulta sa isa hanggang dalawang pagkakahawa bawat taon sa nasabing bansa.
Sa ngayon, ang mga aso ay ang pangunahing sanhi ng pagkamatay ng tao sa rabis na nag-aambag ng hanggang sa 99% ng lahat ng paghahatid ng rabis sa mga tao ayon sa Pandaigdigang Organisasyon sa Kalusugan.
Ang mga haykap-hanta na karaniwang matatagpuan sa mga wangis-daga at musaranya, ay natuklasan sa dalawang sarihay ng mga paniki.
Nabukod ang haykap-Mouyassué (MOUV) mula sa mga neoromicia nana na nahuli malapit sa nayon ng Mouyassué sa Cote d'Ivoire, Kanlurang Aprika.
Nabukod ang haykap-Magboi mula sa nycteris hispida na natagpuan malapit sa Ilog Magboi sa Sierra Leone noong 2011.
Ang mga ito ay isahang-strando, negatibong sentido, haykap-RNA sa angkanhay Bunyaviridae.
Ang haykap-henipa ay isang urihay ng mga haykap-RNA sa angkanhay Paramyxoviridae, sunudhayMononegavirales na naglalaman ng limang itinatag na sarihay.
Likas na ikinakarga ang mga hakap-henipa ng mga batter ng mga maraming sarihay ng pteropus at microchiroptera.
Responsable ang mga haykap-filo para sa mga nakamamatay na impeksyong pagdurugo sa mga tao at unggoy.
Kabilang dito ang haykap-Marburg (MARV) at haykap-Ebola (EBOV).
Kagawaran ng Kalusugan ng New York: Mga Paniki at Rabis
Mga Sentro para sa Kontrol at Pag-iwas sa Sakit: Ang mga kinakalat na sakit ng mga paniki
Panlipunang pagpapalayo
Ang panlipunang pagpapalayo (Ingles: social distancing) ay kalipunan ng mga di-parmasyutikong kilos ng pagpigil sa impeksyon na nilayon upang ihinto o pabagalin ang pagkalat ng isang nakahahawang sakit.
Ang layunin ng panlipunang pagpapalayo ay upang bawasan ang pagkakataon ng pakikipag-ugnayan sa mga taong nagdadala ng impeksyon, at ang iba pa na hindi pa nahahawaan, upang bawasan ang pagkakalat ng sakit, pagkasakit at sa huli, pagkamatay.Pinakaepektibo ang panlipunang pagpapalayo kapag maaaring ipasa ang impeksyon sa pamamagitan ng mumunting patak (pag-ubo o pagbahing); direktang pisikal na kontak, kabilang ang pakikipagtalik; di-tuwirang pisikal na kontak (hal.
paghawak sa kontaminadong bagay tulad ng fomite); o pagkalat sa hangin (kung nakabubuhay ang mikroorganismo sa hangin nang matagal na panahon).Maaaring di-gaanong epektibo ang panlipunang pagpapalayo sa mga kaso kung saan ang pangunahing paraan ng transmisyon ay sa pamamagitan ng kontaminadong tubig o pagkain o ng mga bektor tulad ng lamok o iba pang mga insekto, at di-gaanong madalas, mula sa bawat tao.
Maaaring kabilang sa mga disbentaha ng panlipunang pagpapalayo ang kalumbayan, bawas sa pagiging produktibo, at pagkawala ng mga iba pang benepisyo kaugnay sa pakikipag-ugnayan sa ibang tao.
Sa kasaysayan, itinatag ang mga kolonya ng ketongin at lazaretto bilang paraan upang maiwasan ang pagkalat ng ketong at iba pang mga nakahahawang sakit sa pamamagitan ng panlipunang pagpapalayo, hanggang naunawaan ang transmisyon at naimbento ang mga epektibong paggamot.
Mula sa pananaw ng epidemiyolohiya, ang pangunahing layunin ng panlipunang pagpapalayo ay bawasan ang pangunahing reproduktibong bilang,
, na katamtamang bilang ng pangalahawing nahawang indibidwal na nabuo mula sa isang pangunahing nahawang indibidwal sa populasyon kung saan pantay-pantay na madaling tablan ng sakit.
Sa isang panimulang modelo ng panlipunang pagpapalayo, kung saan ang hagway
ng populasyon ay nagsasagawa ng panlipunang pagpapalayo upang bawasan ang kanilang pakikipag-ugnayan sa hatimbilang
ng kanilang katamtamang kontak, ang bagong nabisang reproduktibong bilang
ay binibigay ng:Halimbawa, 25% ng populsyon ang nagbabawas ng kanilang pakikipag-ugnayan sa iba patungo sa 50% ng kanilang katamtamang antas ay nagbibigay ng mabisang reproduktibong bilang ng halos 81% ng pangunahing reproduktibong bilang.
Isang tila maliit na pagbawas, ngunit makabuluhan sa pag-aantala ng pauliting paglaki at pagkalat ng sakit.
Kabilang sa mga hakbang ng panlipunang pagpapalayo na ginagamit upang kontrolin ang pagkalat ng nakahahawang sakit ang:
pagsasara ng mga paaralan (maagap o reaktibo)
pagsasara ng mga opisina, kasama na ang pagsasara ng mga "di-kinakailangang" negosyo at serbisyong panlipunan (Ibig sabihin ng "Di-kinakailangan" ay mga pasilidad na hindi nagpapanatili ng mga pangunahing gawain sa komunidad, kumpara sa mga kinakailangang serbisyo)
pagkakansela ng mga pagtitipon tulad ng mga palaro, pelikula o panugtog na palabas
pagsasara o paglilimita ng transportasyon ng madla
pagsasara ng mga pasilidad sa paglilibang (mga languyan, mga samahan ng kabataan, himnasyo)
kabilang sa mga panukalang "pagsanggalang-sa-sarili" para sa mga indibidwal ang paglilimita sa pagharap sa ibang tao, pagsasagawa ng negosyo sa telepono o online, pag-iwas sa mga pampublikong lugar at pagbabawas ng di-kinakailangang paglalakbay
Kabilang sa mga gawi ng panlipunang pagpapalayo ang mga iba't ibang kilos na nakaiiwas sa pakikipag-ugnayang pisikal; dapat maghanap ng alternatibo ang mga kulturang naghahawakan tuwing pagbati o paalam.
Isang alternatibo ang kilos ng namaste, paglalapat ng mga palad, daliri pataas, mga kamay patungo sa puso.
Noong 2020 pandemya ng coronavirus sa Reyno Unido, ginamit ni Prinsipe Charles ang kilos na sa kanyang pagbati sa mga bisita, at inirekomenda ng Direktor-Heneral ng Pandaigdigang Organisasyon sa Kalusugan, Tedros Adhanom Ghebreyesus, at Israeling Punong Ministro na si Benjamin Netanyahu.
Kinabibilangan ng iba pang mga alternatibo ang kaway, shaka sign (o "hang loose sign"), at paglalagay ng palad patungo sa puso, tulad ng isinasagawa sa mga bahagi ng Iran.
Ayon sa pananaliksik, kailangang tuparin ang mga hakbang nang mahigpit at agaran upang maging mabisa.
Noong pandemya ng trangkaso ng 1918, ipinatupad ng mga awtoridad sa Amerika ang pagsasara ng mga paaralan, pagababawal sa mga pampublikong pagtitipon, at iba pang pakikialam ukol sa panlipunang pagpapalayo sa Philadelphia at sa St. Louis, ngunit sa Philadelphia ang pagkaantala ng limang araw sa pagsisimula ng ganitong mga hakbang ay nagpahintulot ng pagdoble ng kabilisan ng pagkalat nang tatlo hanggang limang beses, samantalang nakatulong ang agarang tugon sa St. Louis sa pagbawas ng pagkalat doon.
Sinuri ni Bootsma at Ferguson ang mga pakikialam ukol sa panlipunang paglalayo sa 16 Amerikanong lungsod noong epidemya ng 1918 at natuklas nila na ang mga pakikialam na may takdang oras ay nakapagbawas lamang ng pagkamatay nang katamtaman (marahil 10–30%), at kadalasang limitadong limitado ang dagok dahil nahuli na ang pakikialam at inalis nang masyadong maaga.
Naobserbahan na nakaranas ang iilang lungsod ng ikalawang rurok ng epidemya pagkatapos alisin ang mga kontrol ukol sa panlipunang pagpapalayo, dahil nalantad ang mga madaling tablan na dating protektado.
Ipinakita ng pagmomodelo sa sipnayan na maaaring ipagliban ng pagsasara ng mga paaralan ang pagkalat ng siklab.
Gayunpaman, nakadepende ang bisa sa mga kontak na pinapanatili ng mga kabataan sa labas ng paaralan.
Kadalasan, kailangang magbakasyon sa trabaho ang isang magulang, at kailangang pahabain ang pagsasara, at maaaring magbunga ito ng pagkasira sa lipunan at ekonomiya.Ipinakita na binawas ng pagsasara ng mga paaralan ng pagkamatay sa Trangkasong Asyano nang 90% noong 1957–58 siklab, at hanggang 50% sa pagkontrol ng influenza sa Estados Unidos, 2004–2008.
Katulad nito, iniugnay ang mga sapilitang pagsasara ng mga paaralan at iba pang hakbang ukol sa panlipunang pagpapalayo sa 29% hanggang 37% pagbawas sa kabilisan ng pagkalat ng influenza noong epidemya ng trangkaso ng 2009 sa Mehiko.Noong siklab ng trangkasong baboy ng 2009 sa UK, sa isang artikulong pinamagatang "Closure of schools during an influenza pandemic" ("Pagsasara ng mga paaralan tuwing pandemya ng influenza") na inilathala sa Lancet Infectious Diseases, inindorso ng pangkat ng epidemiologo ang pagsasara ng mga paaralan upang gambalain ang daloy ng impeksyon, pabagalan ang higit pang pagkalat at bumili ng panahon upang manaliksik at bumuo ng bakuna.
Matapos pag-aralan ng mga pandemya ng influenza kabilang ang  pandemya ng trangkaso ng 1918, ang pandemya ng influenza ng 1957 at ang pandemya ng influenza ng 1968, nag-ulat sila tungkol sa epekto ng pagsasara ng mga paaralan sa ekonomiya at nagtatrabaho, lalo na dahil sa malaking bahagdan ng doktora at babaeng nars, kung kanino kalahati ay may batang wala pang 16 taong gulang.
Tiningnan din nila ang dinamika ng pagkalat ng influenza sa Pransya tuwing mga Pransesang holiday ng paaralan at itinala na bumaba ang mga kaso ng trangkaso noong nagsara ang mga paaralan at bumalik noong muli silang nagbukas.
Itinala nila na noong nagwelga ang mga guro sa Israel noong panahon ng trangkaso ng 1999–2000, bumaba ang pagpapatingin sa doktor at ang bilang ng impeksyon sa palahingahan nang higit pa sa ikalima at higit pa sa dalawang ikalima ayon sa pagkabanggit.
Iminumungkahi ng mga pag-aaral sa pagmodelo at paimbabaw batay sa data ng Estados Unidos na kung sarado ang 10% ng apektadong opisina, ang kabuuang antas ng pagkalat ay humigit-kumulang 11.9% at naipagpaliban nang kaunti ang rurok-oras ng epidemya.
Sa kabila nito, kung sarado ang 33% ng mga apektadong opisina, bumababa ang antas sa 4.9%, at naantala ang rurok-oras nang isang linggo.
Noong siklab ng SARS ng 2003 sa Singapore, napasailalim ang halos 8,000 katao sa sapilitang kuwarentenas sa bahay at kinailangan ang higit pang 4,300 na magsubaybay sa sarili para sa mga sintomas at kumontak bawat araw sa mga awtoridad ng kalusugan bilang paraan upang kontrolin ang epidemya.
Bagaman 58 lang ng mga indibidwal na ito na kalaunang nasuri na may SARS, nasiyahan ang mga opisyal ng kalusugan ng bayan na nakatulong ang hakbang sa pag-iwas sa higit pang pagkalat ng impeksyon.
Maaaring nakapagtulong ang kusang-loob na paghihiwalay ng sarili sa pagkalat ng influenza sa Texas noong 2009.
Noong 1995 ginamit ang kordon sanitaryo upang pigilan ang siklab ng sakit ng Ebola virus sa Kikwit, Zaire.
Pinalibutan ni Pangulong Mobutu Sese Seko ang bayan ng mga hukbo at isinuspende ang lahat ng mga paglipad patungo sa komunidad.
Sa loob ng Kikwit, itinayo ng Pandaigdigang Organisasyon sa Kalusugan at mga pangkat ng manggagamot sa Zaire ng mga higit pang kordon sanitaryo, hiniwalay ang mga libingan at pinaggamutan mula sa pangkalahatang populasyon at nagtagumpay sa paglilimita ng impeksyon.
Noong siklab ng SARS ng 2003 sa Canada, ginamit ang "kuwarentenas ng komunidad" upang bawasan ang pagkalat ng sakit nang may katamtamang tagumpay.
Noong epidemya ng influenza ng 1918, ibinukod ng bayan ng Gunnison, Colorado, ang kanyang sarili nang dalawang buwan upang iwasan ang paghahantad ng impeksyon.
Binakaridahan ang lahat ng lansangang-bayan malapit sa hangganan ng kondado.
Nagbabala ang mga konduktor sa tren sa lahat ng mga pasahero na kung lumabas sila ng tren sa Gunnison, aarestuhin sila at ikukuwarentas nang limang araw.
Bilang resulta ng pagbubukod, walang namatay sa influenza sa Gunnison noong pandemya.
Pinagtibay rin ng iilang komunidad ang mga ganoong hakbang.
Hindi tiyak ang ebidensya na nagmumungkahi na pinapataas ng mga pagtitipon ang potensyal para sa pagkalat ng sakit.
Iminumungkahi ng mga anekdota na maaaring maiugnay ang mga iilang uri ng pagtitipon sa mas malaking panganib sa  pagkalat ng influenza, at maaaring "maglahi" ng mga bagong uri sa lugar, na pasimuno ng pagkalat sa komunidad sa isang  pandemya.
Noong pandemya ng influenza ng 1918, ang mga parada ng militar sa Philadelphia  at Boston ay maaaring naging responsable sa pagkalat sa sakit sa pamamagitan ng paghahalubilo ng mga nahawang marino sa mga pulutong ng sibilyano.
Makatutulong sa pagbawas ng pagkalat ang restriksyon ng mga pagtitipon, kasama ng mga iba pang pakikialam ukol sa panlipunang paghihiwalay.
Malayong mangyari ang pag-aantala ng epidemya nang higit sa 2–3 linggo dahil sa restriksyon sa hangganan o restriksyon sa pagbibiyahe sa loob maliban kung itinupad ito na may higit sa 99% saklaw.
Nadiskubre na hindi mabisa ang pag-iiskrin sa paliparan sa pagpigil ng pagkalat ng virus noong siklab ng SARS ng 2003 sa Canada at sa Estados Unidos.
Naging epektibo raw ang mga ipinataw na istriktong kontrol sa mga hangganan sa pagitan ng Austrya at ang Imperyong Otomano, na ipinataw mula 1770 hanggang 1871 upang pigilan na pumasok sa Austrya ang mga taong nahawa ng salot buboniko, dahil hindi nagkaroon ng mga malalaking siklab ng salot sa teritoryo ng Austrya pagkatapos itong itinatag, samantalang patuloy na nakaranas ang Imperyong Otomano ng mga madadalas na epidemya ng salot hanggang ang gitna ng ikalabinsiyam na siglo.Ayon sa pagsusuri ng Northeastern University na inilathala noong Marso 2020, "pinapabagal lang ng mga restriksyon sa pagbibiyahe papunta at paalis ng Tsina ang pandaigdiagang pagkalat ng COVID-19 [kapag] isinama ito ng mga tangka sa pagbawas ng pagkalat sa antas ng komunidad at indibidwal....
Hindi sapat ang mga restriksyon sa pagbibiyahe maliban kung isinama ito ng panlipunang pagpapalayo."
Natuklasan ng pagsusuri na ipinagpaliban lang ng restriksyon sa pagbibiyahe sa Wuhan ang pagkalat ng sakit sa ibang bahagi ng kalupaang Tsina nang tatlo hanggang limang araw, ngunit binawas naman nito ang pagkalat ng mga pandaigdigang kaso nang hanggang 80 bahagdan.
Isang pangunahing dahilan kung bakit hindi naging ganoong epektibo ang restriksyon sa pagbibiyahe ay hindi nagpapakita ng sintomas ang karamihan ng mga may COVID-19 sa mga unang yugto ng impeksyon.
Noong epidemya ng polio ng 1916 sa Lungsod ng New York, noong may higit sa 27,000 kaso at higit sa 6,000 nangamatay dahil sa polio sa Estados Unidos, nang may higit sa 2,000 nangamatay sa Lungsod ng New York mismo, sinara ang mga sinehan, kinansela ang mga pulong, halos walang pagtitipon sa publiko, at binabalaan ang mga kabataan na huwag uminom sa mga paunten ng tubig, at sinabihan na iwasan ang mga parkeng libangan, languyan at dalampasigan.Noong pandemya ng coronavirus ng 2019–20, binigyang-diin ang mga hakbang sa panlipunang pagpapalayo at ang mga may kaugnayan dito ng iilang pamahalaan bilang alternatibo sa ipinatupad na kuwarentanas ng mga lugar na lubhang naapektuhan; halimbawa, sa Reyno Unido, ipinayo ng gobyerno sa publiko na iwasan ang mga pampublikong lugar, at kusang nagsara ang mga sinehan at teatro upang hikayatin ang mensahe ng pamahalaan.
Paghuhugas ng kamay
Ang Pagkalat ng SARS noong 2002–2004 o 2002–2004 SARS outbreak ay nag-simula Nobyembre 16, 2002
Ang lathalaing ito na tungkol sa Kalusugan ay isang usbong.
Makatutulong ka sa Wikipedia sa pagpapalawig nito.
Ang Wuhan ([ù.xân] ( pakinggan); Tsinong pinapayak: 武汉; Tsinong tradisyonal: 武漢) ay ang kabisera at pinakamalaking lungsod ng lalawigan ng Hubei, Tsina.
Ito ang pinakamataong lungsod sa Gitnang Tsina na may populasyon ng higit sa 10 milyon, ang pampitong pinakamataong lungsod ng bansa, at isa sa siyam na mga Pambansang Gitnang Lungsod ng Tsina.
Ito ay nasa silangang Kapatagan ng Jianghan, sa gitnang kahabaan ng tagpuan ng Ilog Yangtze sa Ilog Han.
Bilang isang lungsod na nagmumula sa pagsasama ng tatlong mga lungsod, Wuchang, Hankou, at Hanyang, nakilala ang Wuhan bilang "Lansangang bayan ng Tsina" (九省通衢), at hawak nito ang katayuang sub-probinsiyal.
Umaabot nang 3,500 taon ang kasaysayan ng Wuhan.
Ito ang kinalalagyan ng Himagsikan ng Wuchang, na humantong sa pagbagsak ng Dinastiyang Qing at ang pagtatag ng Republika ng Tsina.
Panandaliang naging kabisera ng Tsina ang Wuhan noong 1927 sa ilalim ng kaliwang kapulungan pamahalaan ng Kuomintang (KMT) na pinamunuan ni Wang Jingwei.
Kalaunan ay naglingkod ang lungsod ay bilang kabisera ng Tsina sa kasagsagan ng digmaan noong 1937 sa loob ng 10 buwan, noong Ikalawang Digmaang Tsino-Hapones.
Noong Himagsikang Pangkalinangan, naganap ang isang armadong labanan sa pagitan ng dalawang magkasalungat na mga pangkat na naglalaban para sa kapangyarihan sa lungsod; ito ay naging kilala bilang Insidente sa Wuhan.
Kasalukuyang kilala ang Wuhan bilang sentro ng politika, ekonomiya, pananalapi, komersiyo, kalinangan, at edukasyon ng Gitnang Tsina.
Ito ay isang pangunahing pusod ng transportasyon, kalakip ng dose-dosenang mga daambakal, daan at mabilisang daanan na dumaraan sa lungsod at nag-uugnay sa ibang mga pangunahing lungsod.
Dahil sa napakahalagang gampanin nito sa panloob na transportasyon, minsang tinutukoy ang Wuhan bilang "ang Chicago ng Tsina" ng banyagang mga sanggunian.
Ang "Ginintuang Daanang-tubig" ng Ilog Yangtze at ng pinakamalaking sangay nito, ang Ilog Han, ay bumabagtas sa pook urbano at hinahati ang Wuhan sa tatlong mga distrito: Wuchang, Hankou, at Hanyang.
Tumatawid sa Yangtze sa lungsod ang Tulay ng Ilog Yangtze sa Wuhan.
Di-kalayuan matatagpuan ang Saplad ng Tatlong Bangin, ang pinakamalaking estasyon ng kuryente sa mundo ayon sa nakakabit na kapasidad.
Habang naging isang nakagisnang lugar ng paggawa ang Wuhan sa loob ng maraming mga dekada, isa na rin ito sa naging mga lugar na naghihikayat ng makabagong pagbabago sa industriya.
Ang Wuhan ay binubuo ng tatlong mga pambansang sona ng pagpapaunlad, apat na siyentipiko at teknolohikong mga liwasang pagpapaunlad, higit sa 350 mga suriang pananaliksik, 1,656 na mga negosyo sa makabagong teknolohiya, maraming mga enterprise incubator, at mga pamumuhunan mula sa 230 Fortune Global ng 500 mga kompanya.
Nakahimpil sa lungsod ang Dongfeng Motor Corporation, isang tagagawa ng mga kotse.
Tahanan din ang Wuhan ng maraming mga kilalang surian sa mataas na edukasyon, kabilang na ang Unibersidad ng Wuhan na pumapangatlo sa buong bansa noong 2017, at ang Huazhong University of Science and Technology.
Dumanas ang Wuhan noon sa mga banta ng pagbaha, na nagpa-udyok sa pamahalaan na maglunsad ng mga mekanismong absorsiyon na di-nakapipinsala sa kalikasan upang maibsan ang pagbaha.
Noong 2017, itinalaga ng UNESCO ang Wuhan bilang isang Malikhaing Lungsod sa larangan ng pagdidisenyo.
Ibinukod ng Globalization and World Cities Research Network ang Wuhan bilang isang Beta world city.
Dinaos ang 2011 FIBA Asia Championship sa Himnasyon ng Wuhan, at isa ito sa mga naging tagpo ng 2019 FIBA Basketball World Cup.
Idinaos din sa lungsod ang Ikapitong Military World Games mula Oktubre 18 hanggang 27, 2019.Magmula noong kahulihan ng Enero 2020, nasa ilalim ng paglo-lockdown ang lungsod dahil sa kamakailang paglaganap ng SARS-CoV-2.
Ipinalalagay ng ilan na lumitaw ang epidemya sa Pamilihang Pakyawan ng Pagkaing-dagat ng Huanan sa Distrito ng Jianghan, na nakasara na mula noon.
Tinatayang nasa limang milyong katao ang nakaalis ng lungsod bago nagsimula ang lockdown, na nag-udyok ng poot at pagbatikos sa pamahalaan dahil sa huling pagkukuwarentenas sa lungsod.
Ang pangalang "Wuhan" ay isang portmanteau o pagsasama ng dalawang pangunahing mga lungsod sa hilaga at katimugang mga pampang ng Ilog Yangtze na bumubuo sa daklungsod ng Wuhan.
Tumutukoy ang "Wu" sa lungsod ng Wuchang (Tsino: 武昌), na nasa katimugang pampang ng Yangtze, habang ang "Han" naman ay tumutukoy sa Hankou (Tsino: 汉口), na nasa hilagang pampang ng Yangtze.
Noong 1926, umabot ang Northern Expedition sa lugar ng Wuhan at ipinasiyang isanib ang Hankou, Wuchang at Hanyang para maging isang lungsod upang makalikha ng bagong kabisera para sa Nasyonalistang Tsina.
Noong Enero 1, 1927, ang naging lungsod ay inihayag bilang '武漢' (ang tradisyonal na mga Tsinong panitik para sa 'Wuhan'), na paglaon ay ginawang payak bilang '武汉'.
Pinamayanan na ang lugar ng Wuhan sa loob ng 3,500 taon.
Matatagpuan sa kasalukuyang Distrito ng Huangpi ang Panlongcheng, isang sityong arkeolohiko na pangunahing ini-uugnay sa kultura ng Erligang (mga 1510 – mga 1460 B.K.)
(na kakaunti lamang ang nakatira noong unang bahagi ng panahon ng Erlitou).
Noong Kanluraning Zhou ang Estado ng E, na isinunod ang pangalan sa isang panitik na daglat ng lalawigan ng Hubei, ay humawak sa kasalukuyang lugar ng Wuchang sa timog ng Ilog Yangtze.
Pagkaraang sakupin ang estado ng E noong 863 B.K., pinamumuan ng Estado ng Chu ang kasalukuyang lugar ng Wuhan sa loob ng nalalabing mga panahon ng Kanluraning Zhou at Silanganing Zhou.
Noong dinastiyang Han, naging isang maabalang pantalan ang Hanyang.
Ang Labanan sa Xiakou noong 203 P.K. at ang Labanan sa Jiangxia limang taon pagkaraan ng nasabing labanan ay ipinakipaglaban dahil sa kontrol sa Jiangxia Commandery (kasalukuyang Distrito ng Xinzhou sa hilagang-silangang Wuhan).
Noong taglamig ng 208/9 P.K., naganap sa lugar ng mga bangin malapit sa Wuhan ang Labanan sa mga Pulang Bangin, ang isa sa pinakatanyag na mga labanan sa kasaysayan ng Tsina at mahalagang kaganapan sa Romansa ng Tatlong Kaharian (Romance of the Three Kingdoms).
Noong mga panahong iyon, itinayo ang mga pader upang maprotektahan ang Hanyang (206 P.K.) at Wuchang (223 P.K.).
Ang huling nabanggit na kaganapan ay tumatanda sa pagtatatag ng Wuhan.
Noong 223 P.K., itinayo sa Wuchang na panig ng Ilog Yangtze ang Toreng Yellow Crane, isa sa Apat na mga Dakilang Tore ng Tsina, sa utos ni Sun Quan, pinuno ng Silanganing Wu.
Naging banal na lugar ng Taoismo ang tore.Dahil sa mga kaguluhan sa pagitan ng mga estado ng Silanganing Wu at Cao Wei, noong taglagas ng 228 P.K., Iniutos ni Cao Rui, apo ni Cao Cao at ang ikalawang emperador ng estado ng Cao Wei, si heneral Man Chong upang mamuno ng mga kawal papuntang Xiakou (夏口; sa kasalukuyang Wuhan).
Noong 279 P.K., sinakop ni Wang Jun at ng kaniyang mga hukbo ang mga estratehikong pook sa teritoryo ng Wu tulad ng Xiling (sa kasalukuyang Yichang, Hubei), Xiakou (夏口; kasalukuyang Hankou) at Wuchang (武昌; kasalukuyang Ezhou, Hubei).
Noong taglagas ng 550 P.K., ipinadala ni Hou Jing si Ren Yue upang salakayin si Xiao Si (蕭嗣), anak nina Xiao Daxin at Xiao Fan.
Napatay ni Ren si Xiao Si sa labanan, at nang hindi na niya kayang lumaban, sumuko si Xiao Daxin, kaya nakuha at nakontrol ni Hou ang kaniyang lupa.
Samantala, binalak ni Xiao Guan (na sa mga panahong iyon ay nakatira sa Jiangxia, 江夏, sa kasalukuyang Wuhan), na salakayin si Hou, ngunit ikinagalit ito ni Xiao Yi na naniniwalang may balak si Xiao Guan para sa trono, at ipinadala niya si Wang para salakayin siya.
Noong tag-init ng 567 P.K., inatasan ni Chen Xu si Wu Mingche bilang gobernador ng Lalawigan ng Xiang at ibinigay sa kaniya ang pamumuno ng malaking bahagi ng mga hukbo laban sa Hua, kasama ang Chunyu Liang (淳于量).
Nagkatagpo ang magkalabang mga panig sa Zhuankou (沌口, sa kasalukuyang Wuhan).
Matagal nang kilala ang lungsod bilang sentro ng mga sining (lalo na sa tula) at mga pag-aaral na intelektuwal.
Bumisita si Cui Hao, isang bantog na manunula ng dinastiyang Tang, sa Toreng Yellow Crane noong unang bahagi ng ika-8 siglo; sa tulong ng kaniyang tula, naging pinakabantog na gusali ito sa katimugang Tsina.Noong tagsibol ng 877 P.K., binihag ni Wang Xianzhi ang Prepektura ng E (鄂州, sa kasalukuyang Wuhan).
Bumalik muli siya sa hilaga, sumama muli sa mga puwersa ni Huang, at pinalibutan nila ang Song Wei sa Prepektura ng Song (宋州, sa kasalukuyang Shangqiu, Henan).
Noong taglamig ng 877 P.K., sinamsam ni Huang Chao ang mga Prepektura ng Qi at Huang (黃州, sa kasalukuyang Wuhan).
Bago dumating si Kublai Khan noong 1259, nakarating sa kaniya ang balitang namatay na si Möngke.
Ipinasiya niyang ilihim ang kamatayan ng kaniyang kapatid at ipinagpatuloy ang pananalakay sa lugar ng Wuhan, malapit sa Yangtze.
Habang pinalibutan ng hukbo ni Kublai ang Wuchang, sumama sa kaniya si Uryankhadai.
Ang kasalukuyang Pagoda ng Wuying ay itinayo sa kahulihan ng dinastiyang Song sa kasagsagan ng mga pag-atake ng mga puwersang Monggol.
Sa ilalim ng mga pinunong Monggol (dinastiyang Yuan, pagkaraan ng taong 1301), naging kabisera ng lalawigan ng Hubei ang prepektura ng Wuchang, na nakahimpil sa bayan.
Ang Hankou mula Ming hanggang sa huling bahagi ng Qing ay nasa ilalim ng pamamahala ng lokal na pamahalaan sa Hanyang, bagamat isa na ito sa apat na pangunahing mga pamilihang pambansa (zh:四大名镇) ng dinastiyang Ming.
Itinayo ang Templo ng Guiyuan ng Hanyang sa ika-15 taon ni Shunzhi (1658).
Sa pasimula ng ika-18 siglo, ang Hankou ay naging isa sa apat na pinakamahalagang mga bayan ng Tsina sa kalakalan.
Noong kahulihan ng ika-19 siglo, idinugtong ang mga daambakal sa hilaga–patimog na aksis sa lungsod, kaya naging isang mahalagang lugar ang Wuhan ng paglipat-lipat ng mga kalakal at kargamento (transshipment) sa pagitan ng trapikong riles at trapikong ilog.
Sa panahon ding ito nakakuha ang mga banyagang kapangyarihan ng mga konsesyon sa kalakalan.
Hinati sa mga distritong pangkalakalan na hawak ng mga dayuhan ang baybay ng ilog ng Hankou.
Ang mga distritong ito ay may mga tanggapan ng kompanyang pangangalakal, bodega, at pasilidad ng daungan.
Ang mga Pranses ay may konsesyon sa Hankou.
Sa kasagsagan ng Himagsikang Taiping, hinawak ng mga puwersa ng mga rebelde ang lugar ng Wuhan sa loob ng maraming mga taon, at winasak ang Toreng Yellow Crane, Templong Xingfu, Templong Zhuodaoquan at iba pang mga gusali.
Noong Ikalawang Digmaang Opyo (kilala sa Kanluranin bilang Digmaang Arrow, 1856–1860), tinalo ng mga banyagang kapangyarihan ang pamahalaan ng dinastiyang Qing, at nilagdaan nito ang mga Kasunduan ng Tianjin at ang Kumbensiyon ng Peking, na nagtatakdang gawing mga daungang pangangalakal (trading ports) ang labing-isang mga lungsod, kabilang ang Hankou.
Noong Disyembre 1858, pinamunuan ni James Bruce, Ikawalong Erl ng Elgin, Mataas na Komisyoner sa Tsina, ang pagbiyahe ng apat na mga barkong pandigma sa Ilog Yangtze patungong Wuhan upang mangalap ng kinakailangang impormasyon para sa pagbubukas ng daungang pangangalakal sa Wuhan.
Noong tagsibol ng 1861, ipinadala sa Wuhan sina Tagapayo Harry Parkes at Almirante Herbert upang buksan ang isang daungang pangangalakal.
Sa batayan ng Kumbensiyon ng Peking, tinapos ni Harry Parkes ang Kasunduang Hankou Lend-Lease kasama si Guan Wen, ang gobernador-heneral ng Hunan at Hubei.
Ito ay nagpabili ng 30.53 kilometro kuwadrado (11.79 milyang kuwadrado) na sakop sa kahabaan ng Ilog Yangtze (mula sa kasalukuyang Daang Jianghan hanggang Daang Hezuo) upang maging isang Konsesyong Briton at pinahintulutan ang Britanya na makapagtatag ng kanilang konsulado sa konsesyon.
Kaya naging isang bukas na daungang pangangalakal ang Hankou.
Noong 1889, inilipat si Zhang Zhidong, opisyal ng Qing, mula puwestong Birey ng Liangguang (mga lalawigan ng Guangdong at Guangxi) sa Birey ng Huguang (mga lalawigan ng Hunan at Hubei).
Pinamunuan niya ang lalawigan s loob ng 18 taon, hanggang 1907.
Sa panahong ito, ipinaliwanag niya ang teoriya ng "Tsinong pag-aaral bilang saligan, Kanluraning pag-aaral para sa paglalapat," na kilala bilang huwarang ti-yong.
Nagtayo siya ng maraming mga industriyang mabibigat, nagtatag siya Hanyang Steel Plant, Minahang Bakal ng Daye, Minahang Karbón ng Pingxiang, at Hubei Arsenal at nagtayo ng pampook na mga industriyang tela, na nagpasulong sa lumalagong makabagong industriya sa Wuhan.
Samantala, sinimulan niya ang pagbabago sa edukasyon.
Binuksan niya ang dose-dosenang mga makabagong organisasyon sa edukasyon, tulad ng Akademya ng Klasikong Pag-aaral ng Lianghu (Hunan at Hubei; Lianghu Academy of Classical Learning), Pangkalahatang Suriang Pambayan (Civil General Institute), Pangkalahatang Suriang Pangmilitar (Military General Institute), Surian ng mga Wikang Dayuhan (Foreign Languages Institute) at Pangkalahatang Paaralang Pantagapagturo ng Lianghu (Hunan and Hubei; Lianghu General Normal School), at pumili siya ng maraming mga estudyante para makapag-aral sa ibayong-dagat, na nagpataguyod sa pagpapaunlad ng makabagong edukasyon ng Tsina.
Dagdag pa ang pagsasanay niya ng isang makabagong militar at pagbubuo niya ng isang makabagong hukbo sa Hubei.
Lahat ng mga ito ay nakapaglatag ng matibay na pundasyon para sa modernisasyon ng Wuhan.Unang nakilala bilang Hubei Arsenal, ang Hanyang Arsenal ay itinatag ni Zhang Zhidong noong 1891.
Pinauwi niya ang mga pondong para sa Plota ng Nanyang sa Guangdong upang maitayo ang taguan ng mga sandata.
Nagkakahalaga ito ng humigit-kumulang 250,000 libra esterlina at itinayo ito sa loob ng 4 na taon.
Pagsapit ng 1900, ayon sa magasin ng Collier's, Hankau, ang mabilis na lumalago at papaunlad na komunidad sa Ilog Yangtze, ay "ang St. Louis at Chicago ng Tsina."
Noong Oktubre 10, 1911, inilunsad ng mga tagasunod ni Sun Yat-sen ang Himagsikang Wuchang (Wuchang Uprising), na humantong sa pagbagsak ng dinastiyang Qing, gayon din ang pagtatatag ng Republika ng Tsina.
Naging kabisera ang Wuhan ng makakaliwang pamahalaan ng Kuomintang na pinamunuan ni Wang Jingwei, bilang pagsalungat sa makakanang pamahalaan ni Chiang Kai-shek noong dekada-1920.
Nagsimula sa Wuhan ang Himagsikang Wuchang ng Oktubre 1911 na nagpatalsik sa dinastiyang Qing.
Bago ang himagsikan, masigasig sa lungsod ang mga samaháng tutol sa Qing.
Noong Setyembre 1911, isang pagsiklab ng mga pagtutol sa Sichuan ay pumilit sa mga awtoridad ng Qing na magpadala ng bahagi ng Bagong Hukbong nakahimpil sa Wuhan upang supilin ang panghihimagsik.
Noong Setyembre 14, natatag ang Literary Society (文學社) at ang Progressive Association (共進會), dalawang pampook na mga samaháng rebolusyonaryo sa Hubei, ng kanilang magkatulong na himpilan sa Wuchang at nagplano ng isang himagsikan.
Sa umaga ng Oktubre 9, sumabog ang isang bomba sa tanggapan ng politikal na kaayusan nang wala pa sa panahon at nagpababala sa mga lokal na awtoridad.
Ang pagpapahayag ng himagsikan, beadroll at ang opisyal na sagisag ng mga rebolusyonaryo ay napunta sa mga kamay ni noo'y gobernador-heneral ng Hunan at Hubei na si Rui Cheng, na pinag-utos ang paggiba ng himpilan sa parehong araw at humayo upang huliin ang mga rebolusyonaryong nakatala sa beadroll.
Ito ay nagpapilit sa mga rebolusyonaryong maglunsad ng himagsikan nang mas-maaga.Sa gabi ng Oktubre 10, nagpaputok ng mga armas ang rebolusyonaryo para ihudyat ang himagsikan sa mga kuwartel inhenyeriya ng Bagong Hukbo ng Hubei.
Namuno naman sila sa Bagong Hukbo ng lahat ng mga kuwartel para sumali sa rebolusyon.
Sa ilalim ng paggabay nina Wu Zhaolin, Cai Jimin at iba pa, kinuha ng hukbong rebolusyonaryo na ito ang opisyal na tiráhan ng gobernador at mga tanggapan ng pamahalaan.
Nagsitakas si Rui Cheng papunta sa barkong Chuyu.
Tumakas din sa lungsod si Zhang Biao, ang komandante ng hukbong Qing.
Umaga ng ika-11, nakuha ng hukbo rebolusyonaryo ang buong lungsod ng Wuchang, ngunit naglaho ang mga pinuno tulad nina Jiang Yiwu at Sun Wu.
Kaya inirekomenda ng walang pinuno na hukbong rebolusyonaryo si Li Yuanhong, ang pangalawang gobernador ng hukbong Qing, bilang púnong komandante.
Itinatag ni Li ang Pamahalaang Militar ng Hubei, inihayag ang pagbuwag ng pamumunong Qing sa Hubei, ang pagtatatag ng ng Republika ng Tsina at inilathala ang isang bukas na telegrama na humihikayat sa ibang mga lalawigan na sumama sa rebolusyon.Pagkalat ng rebolusyon sa ibang mga bahagi ng bansa, itinuon ng pamahalaang Qing ang mga puwersang militar na loyalista upang supilin ang himagsikan sa Wuhan.
Mula Oktubre 17 hanggang Disyembre 1, ipinagtanggol ng hukbong rebolusyonaryo at mga pampook na boluntaryo ang lungsod sa Labanan sa Yangxia laban sa mas-marami at mas-malakas sa armas na mga puwersang Qing na pinamunuan ni Yuan Shikai.
Darating sa Wuhan si Huang Xing noong unang bahagi ng Nobyembre upang pamunuan ang hukbong rebolusyonaryo.
Kasunod ng matinding labanan at maraming namatay at nasugatan, sinakop ng mga puwersa ng Qing ang Hankou at Hanyang.
Subalit nagkasundo si Yuan na ihinto ang naka-ambang na pagsakop sa Wuchang at sumali sa mga usapang pangkapayapaan, na magbubunga paglaon sa pagbalik ni Sun Yat-sen mula sa pagkatapon at pagtatatag ng Republika ng China noong Enero 1, 1912.
Sa pamamagitan ng Himagsikang Wuchang, nakilala rin ang Wuhan bilang dakong sinilangan ng Rebolusyong Xinhai na ipinangalan mula sa taong Xinhai sa kalendaryong Tsino.
May mga museo at memoryal ang lungsod bilang pag-ala-ala sa rebolusyon at libu-libong mga martir na namatay habang ipinagtatanggol ang rebolusyon.
Kalakip ng hilagang karugtong ng Northern Expedition, lumipat ang sentro ng Dakilang Rebolusyon sa limasan ng Ilog Yangtze mula sa limasan ng Ilog Perlas.
Noong Nobyembre 26, ipinasya ng KMT Central Political Committee na ilipat ang kabisera sa Wuhan mula Guangzhou.
Noong kalagitnaan ng Disyembre, dumating sa Wuhan ang karamihan sa mga komisyoner ng ehekutibong sentral ng KMT at komisyoner ng pamahalaang pambansa, nagtatag ng pansamantalang pagpupulong na magkasama ang komisyoner ng ehekutibong sentral ng KMT at komisyoner ng pamahalaang pambansa, ginampanan ang pangunahing mga aktibidad ng punong tanggapan ng partidong sentral at ng Pamahalaang Nasyonal, inihayag na magtatrabaho sila sa Wuhan noong Enero 1, 1927, at ipinasiyang pagsamahin ang mga bayan ng Wuchang, Hankou, at Hanyang para gawing Lungsod ng Wuhan, na tinawag na "Distritong Kapital".
Ang pamahalaang pambansa ay nasa Gusaling Nanyang sa Hankou, habang pinili ng mga punong tanggapn ng partidong sentral at ng ibang mga samahán na maghimpil sa Hankou o Wuchang.Noong Marso 1927, dumalo si Mao Zedong sa Ikatlong Plenum ng Komite ng Ehekutibong Sentral ng KMT sa Wuhan, na nilayong tanggalan si Heneral Chiang ng kaniyang kapangyarihan at hirangin si Wang Jingwei bilang pinuno.
Naantala ang unang yugto ng Northern Expedition dahil sa hidwaang politikal sa Kuomintang kasunod ng pagbubuo ng pangkat sa Nanjing noong Abril 1927 laban sa umiiral na pangkat sa Wuhan.
Nagkita sa Wuhan ang mga kasapi ng Partidong Komunista ng Tsina na nakaligtas mula sa masaker ng Abril 12 atmuling inihalal si Chen Duxiu (Ch'en Tu-hsiu) bilang Kalihim Heneral ng Partido.
May bahaging inudyukan ng paglilinis ng mga Komunista sa loob ng partido ang politikal na hidwaan, na tumanda ng katapusan ng First United Front, at samdaling bumaba sa puwesto ng pagiging komandante ng Pambansang Hukbong Katihan ng Rebolusyonaryo si Chiang Kai-shek.Noong Hunyo 1927, nagpadala si Stalin ng isang telegrama sa mga Komunista sa Wuhan, na humihiling ng mobilisasyon ng isang hukbo ng mga manggagawa at magsasaká.
Ikina-alarma ito ni Wang Jingwei, na pumasiyang wakasan ang ugnayan sa mga Komunista at makipagkasundo kay Chiang Kai-shek.
Ang kudeta sa Wuhan ay isang pagbabagong pampolitika noong Hulyo 15, 1927 na ginawa ni Wang Jingwei tungo kay Chiang Kai-shek at sa kaniyang karibal na pangkat ng KMT na nakabase sa Shanghai.
Itinatag sa Wuhan noong Pebrero 21, 1927 ang Pamahalaang Nasyonalista ng Wuhan, at natapos noong Agosto 19, 1927.
Pagkaraan ng katapusan ng Northern Expedition, itinaas ang pangmunisipyong antas ng Hankou sa munisipalidad na kontrolado ng pambansang pamahalaan.
Noong pagbaha sa Tsina ng 1931 na isa sa pinakanakamamatay na pagbaha sa kasaysayan ng mundo, naging kanlungan ang Wuhan para sa mga biktima ng pagbaha mula sa mga kalapit na lugar, na dumaragsa na simula noong kahulihan ng tagsibol.
Ngunit nang bumaha mismo ang lungsod noong simula ng tag-init, at kasunod ng nakamiminsalang pagbigay ng dike bago mag-alas-6 ng umaga noong Hulyo 27, tinatayang 782,189 urbanong mamamayan at rural na mga bakwit ang nawalan ng tirahan.
Sumakop ang baha sa lawak na 32 milya kuwadrado, at nasa maraming talampakan ng tubig ang taas ng baha sa lungsod na tumagal ng halos tatlong mga buwan.
Maraming nagtipon sa mga pulo o mga tuyong bahagi ng lupa ng lungsod, kalakip ng 30,000 na kumubli sa isang pilapil ng daambakal sa gitnang Hankou.
Dahil sa kakulangan ng makakain at pagguho ng kalagayang pangkalinisan sa lungsod, libu-libo ang binawian ng buhay dulot ng mga sakit.Inilarawan ni Jin Shilong, Nakatataas na Inhinyero sa Hubei Flood Prevention Agency, ang pagbaha (sa Ingles):There was no warning, only a sudden great wall of water.
Noong 1936, nang tumama ang likas na sakuna sa Gitnang China na nagdulot ng malawakang pagbaha sa Hebei, Hunan, Jiangxi, Wuhan at Chongqing sanhi ng pag-apaw ng mga Ilog Yangtze at Huai, lumikom ng pera at mga materyal si Ong Seok Kim, Kalihim ng Sitiawan Fundraising and Disaster Relief Committee, bilang suporta sa mga biktima.
Noong Ikalawang Digmaang Tsino-Hapones at kasunod ng pagbagsak ng Nanking noong Disyembre 1937, naging pansamantalang kabisera ng pamahalaang Kuomintang ng Tsina ang Wuhan, at naging isa pang sentro ng pakikipaglaban sa himpapawid simula noong unang bahagi ng 1938 sa pagitan ng makabagong pang-isahang eroplano na nagdadala ng bomba at eroplanong pandigma ng mga puwersa ng Hukbong Imperyal ng Hapon at ang Hukbong Himpapawid ng Tsina, na kinabibilangan ng suporta mula sa Soviet Volunteer Group sa kapuwang mga eroplano at tauhan, habang naglaho ang suporta mula sa Estados Unidos sa mga kagamitang pandigma.
Habang nagpatuloy ang labanan noong 1938, ang Wuhan pati ang nakapaligid na rehiyon ay naging sityo ng Labanan sa Wuhan.
Pagkaraang kinuha ng mga Hapones noong kahulihan ng 1938, naging isang pangunahing sentro ng mga operasyong lohistika ng mga Hapones ang Wuhan sa katimugang Tsina.
Noong unang bahagi ng Oktubre 1938, pumunta sa silangan at hilaga ang mga hukbong Hapones sa dakong labas ng Wuhan.
Dahil diyan, kinailangang lumipat pakanluran sa Hubei at Sichuan ang maraming mga kompanya at negosyo pati maraming bilang ng tao.
Ang hukbong dagat ng KMT ay bumalikat ng pananagutan ng pagdepensa ng Ilog Yangtze sa pamamagitan ng pagpapatrolya.
Noong Oktubre 24, nakipagdigma ang Zhongshan, bapor kanyonero ng KMT, sa anim na mga sasakyang panghimpapawid ng mga Hapones habang nagpapatrolya ng mga katubigan ng Ilog Yangtze malapit sa bayan ng Jinkou (Distrito ng Jiangxia sa Wuhan) sa Wuchang.
Bagamat napabagsak ng Zhongshan ang dalawa sa mga eroplano, pinalubog ng mga Hapones ang bapor kanyonero na ikinasawi ng 25.
Noong 1997 iniahon ito mula sa kailaliman ng Ilog Yangtze at inayos ito sa isang pampook na gawaan ng barko.
Kasalukuyang nasa isang museong itinayo nang may layon sa Distrito ng Jiangxia ang Zhongshan, na binuksan noong Setyembre 26, 2011.Bilang mahalagang sentro sa Yangtze, isang mahalagang base ang Wuhan para sa mga operasyong Hapones sa Tsina.
Noong Disyembre 18, 1944, binomba ang Wuhan ng 77 eroplanong Amerikano na nagdadala ng bomba, at humantong sa isang mapaminsalang sunog na ikinawasak sa malaking bahagi ng lungsod.
Sa loob ng susunod na tatlong mga araw, binomba ng mga Amerikano ang Wuhan, na nagpawasak sa lahat ng mga daungan at bodega ng lungsod, pati na ang mga baseng panghimpapawid ng mga Hapones sa lungsod.
Ikinasawi ng libu-libong mga Tsinong sibilyan ang mga pambobombang ito.
"Ayon sa estadistika ng mga nadisgrasya na tinipon ng lungsod ng Hankou noong 1946, higit sa 20,000 katao ang namatay o nasugatan sa mga pambobomba noong Disyembre 1944."Bumalik ang Wuhan sa pamamahala ng Tsina noong Setyembre 1945.
Sa pangasiwaan, unang sinama ang Wuchang at Hanyang upang mabuo ang bagong Lungsod ng Wuchang, subalit noong Oktubre 1946 hiniwalay ang mga ito bilang Lungsod ng Wuchang (kasama ang Wuchang) at Kondado ng Hanyang.
Naging isang munisipalidad na kontrolado ng estado ang Hankou noong Agosto 1947.
Sa militar na pangasiwaan, itinatag sa Wuhan ang Wuhan Forward Headquarters na pinamunuan ni Bai Chongxi.
Sa kasagsagan ng mga huling yugto ng Digmaang Sibil ng Tsina, hinangad ni Bai na makipagpayapaan, at ipinanukala na maaring mamuno sa hilagang Tsina ang Partido Komunista habang sa katimugang Tsina naman ang pamahalaang Nasyonalista.
Hindi ito tinanggap, at nilisan ni Bai at ng garison ng Wuhan ang lungsod noong Mayo 15, 1949.
Pumasok sa Wuhan ang mga hukbo ng Hukbong Mapagpalaya ng Bayan noong hapon ng Mayo 16, 1949, Lunes.
Muling itinatag ang Komisyon ng Katubigan ng Changjiang noong Pebrero 1950 kalakip ng mga punong tanggapan nito sa Wuhan.
Mula Hunyo hanggang Setyembre 1954, naganap sa lalawigan ng Hubei ang nakamiminsalang mga pagbaha sa Ilog Yangtze.
Dahil sa di-karaniwang dami ng pag-ulan gayon din ang pambihirang mahabang tag-ulan sa gitnang kahabaan ng Ilog Yangtze noong tag-sibol ng 1954, nagsimulang tumaas ang ilog mula sa karaniwang lebel nito noong huling bahagi ng Hunyo.
Noong 1969, itinayo ang isang malaking bantayog na bato sa liwasan sa tabi ng ilog sa Hankou upang bigyang parangal sa mga kabayanihan sa paglaban sa mga pagbaha noong 1954.
Bago ang pagtatayo ng Tulay ng Ilog Yangtze sa Wuhan, binuo ng Kompanyang Makina ng Hunslet ang dalawang mabibigat na mga lokomotibong 0-8-0 para ilulan ang mga train ferry para makatawid sa Ilog Yangtze sa Wuhan.
Ang proyektong pagtatayo ng Tulay ng Ilog Yangtze sa Wuhan, kilala rin bilang Unang Tulay ng Ilog Yangtze, ay tinuring na isa sa pangunahing mga proyekto ng unang panlimang taon na panukala.
Nagsimula ang pagtatayo sa mismong tulay noong Oktubre 25, 1955.
Sa parehong araw ng 1957 natapos ang proyekto, at idinaos ang seremonya ng pagbubukas nito sa trapiko noong Oktubre 15.
Pinagsama ng Unang Tulay ng Ilog Yangtze ang Daambakal ng Beijing–Hankou sa Daambakal ng Guangdong–Hankou upang maging Daambakal ng Beijing–Guangzhou, kaya binansagang 'lansangang bayan sa siyam na mga lalawigan' (九省通衢) ang Wuhan.
Kasunod ng Kumperensiya ng Chengdu, pumunta si Mao sa Chongqing at Wuhan noong Abril upang suriin ang kanayunan at mga pabrika.
Sa Wuhan, tinawagan niya ang lahat ng mga pinuno ng mga lalawigan at munisipalidad na hindi dumalo sa kumperensiya na magbigay ng ulat ng kanilang trabaho.
Ayon kay Tian Jiaying na kalihim ni Mao, ang Kumperensiya ng Wuhan ay pandagdag sa Kumperensiya ng Chengdu.Noong Hulyo 1967, sumiklab ang alitang sibil sa lungsod sa kasagsagan ng Insidente sa Wuhan ("Insidente ng ika-20 ng Hulyo"), isang armadong labanan sa pagitan ng dalawang magkalabang mga pangkat na nakikilaban para sa pamumuno ng lungsod noong karurukan ng Himagsikang Pangkalinangan.Noong 1981, sinimulan ng pamahalaang lungsod ng Wuhan ang muling pagtatayo ng Toreng Yellow Crane sa bagong lokasyon, mga 1 kilometro (0.62 milya) mula sa sinaunang sityo, at natapos ito noong 1985.
Nawasak ang pinakahuling tore sa orihinal na lokasyon nito noong 1884, at nang itinayo ang Tulay ng Ilog Yangtze sa Wuhan noong 1957 ang isa sa mga trestle nito ay nasa dating sityo ng tore.Noong kasagsagan ng mga pagpoprotesta sa Liwasan ng Tiananmen noong 1989, hinarang ng mga mag-aaral sa Wuhan ang tulay pandaambakal ng Ilog Yangtze at nagtipon ang 4,000 pang mag-aaral sa estasyong daambakal.
Nagsagawa ng isang 'sit-in' sa riles ang humigit-kumulang sanlibong mga estudyante.
Natigil ang daloy ng trapikong riles sa kahabaan ng mga linyang Beijing-Guangzhou at Wuhan-Dalian.
Hinikayat din ng mga mag-aaral ang mga empleyado ng pangunahing mga negosyong pagmamay-ari ng pamahalaan na magwelga.
Napakaigting ng sitwasyon kaya iniulat na nag-bank run  ang mga residente at nag-panic-buying sila.
Bunga ng pagbobomba ng Estados Unidos sa embahada ng Tsina sa Belgrade noong Mayo 7, 1999, sumiklab ang mga pagpoprotesta sa Tsina, kasama sa Wuhan.Noong Hunyo 22, 2000, isang lipad ng Wuhan Airlines mula Enshi papuntang Wuhan ay napilitang umikot sa loob ng 30 minuto dahil sa pagkidlat at pagkulog.
Bumagsak ang eroplano kalaunan sa mga pampang ng Ilog Han sa Distrito ng Hanyang, na ikinasawi ng lahat na nakasakay rito (may samu't-saring mga tala ng bilang ng mga pasahero at tripulante).
Pitong katao sa kalupaan ang namatay rin sa pagkabagsak nito.Nagorganisa ang mga nagpoprotestang Tsino protesters ng mga boykot sa tingiang tindahan ng Pranses na Carrefour sa pangunahing mga lungsod kabilang na sa Kunming, Hefei at Wuhan.
Ipinaratang nila sa bansang Pransiya ang sabwatang maka-sesyonista at kontra-Tsinong rasismo.
Iniulat ng BBC na daan-daang katao ang nag-demonstrasyon sa Beijing, Wuhan, Hefei, Kunming at Qingdao.
Noong Mayo 19, 2011, tinamaan sa kaniyang dibdib si Fang Binxing, punong guro ng Beijing University of Posts and Telecommunications at kilala ring "Ama ng Dakilang Firewall ng Tsina", ng isang sapatos na inihagis ng isang mag-aaral sa Huazhong University of Science and Technology na kinilala ang sarili bilang "hanjunyi" (寒君依 o 小湖北), habang nagbibigay siya ng isang lektyur sa Unibersidad ng Wuhan.Matagal nang puntirya ng nakapipinsalang mga pagbaha ang lungsod, at sinasabing makokontrol ang mga ito ng mapaghangad na proyektong Saplad ng Tatlong Bangin, na natapos noong 2008.
Ikinasira ng bagyong taglamig sa Tsina noong 2008 ang panustos mg tubig sa Wuhan: aabot sa 100,000 katao ang nawalan ng suplay ng tubig nang pumutok ang ilang tubo.
Tumama ang bugso ng init sa Hilagang Emisperyo ng 2010 sa Wuhan noong Hulyo 3.
Noong pagbaha sa Tsina ng 2010, naranasan ng Ilog Han sa Wuhan ang pinakamalalang pagbaha sa loob ng dalawampung mga tao, habang ipinagpatuloy ng mga opisyal ang pagsasalansan ng mga sako ng buhangin (sandbags) sa kahabaan ng mg Ilog Han at Yangtze sa lungsod at isinuri ang mga imbakan ng tubig.
Binaha muli ang lungsod noong pagbaha ng 2011, at ilang bahagi nito ay nawalan ng kuryente.
Noong pagbaha sa Tsina ng 2016, naranasan ng Wuhan ang 570 milimetro (22 pulgada) ng pag-ulan sa unang linggo ng Hulyo, lagpas sa tala ng pag-ulan noong 1991.
Itinaas ang red alert para sa mabigat na pag-ulan noong Hulyo 2, ang parehong araw kung kailang namatay ang walong katao nang bumagsak sa kanila ang isang 15-metro (49 talampakang) bahagi ng isang mataas na pader na 2 metro (6.6 talampakan) ang taas.
Bahagyang lumubog sa baha ang sistemang subway ng lungsod, ang Wuhan Metro, pati ang pangunahing estasyong daangbakal ng lungsod.
Hindi bababa sa 14 residente ng lungsod ang namatay, isa ang nawawala, at higit sa 80,000 ang inilikas.Noong Enero 31, 2018, bumisita si Theresa May, Punong Ministro ng United Kingdom, sa Wuhan at binisitahan ang Toreng Yellow Crane at ang Tulay ng Ilog Yangtze sa Wuhan.
Noong Abril 26 sa parehong taon, bumisita si Punong Ministro Narendra Modi sa lungsod sa loob ng dalawang araw ng di-pormal na mga pagpupulong niya kay Pangulong Xi Jinping ng Tsina.
Sa gitna ng pulong na ito, binisita nila ang Silangang Lawa at ang Museong Panlalawigan ng Hubei.
Noong unang bahagi ng Hulyo 2019, may mga pagtutol sa mga panukala para sa pagtatayo ng isang sunugan ng basura sa Distrito ng Xinzhou.
Idinaos sa lungsod ang Ikapitong Military World Games noong Oktubre.Noong Disyembre 2019, unang lumitaw ang pagkalat ng novel coronavirus ng 2019–20.
Naka-lockdown na ang lungsod mula pa noong kahulihan ng Enero 2020.
Isang sub-probinsiyal na lungsod ang Wuhan.
Ang pampook na CPC ay naglalabas ng mga kautusang pampangasiwaan, naniningil ng mga buwis, nangangasiwa sa ekonomiya, at namamahala sa isang tumatayong komite ng Kongresong Bayan ng Munisipyo sa paggawa ng mga pagpapasiyang pampolisiya at sa pamamahala sa lokal na pamahalaan.
Kabilang sa mga opisyal na pamahalaan ang alkalde (市长), kasalukuyang si Zhou Xianwang (周先旺), at mga bise-alkalde.
Maraming mga kawanihan ay nakatuon sa batas, pampublikong seguridad, at ibang mga kapakanan.
Ang sub-probinsiyal na lungsod ng Wuhan ay kasalukuyang binubuo ng 13 mga distrito.
Magmula noong Ika-anim na Senso ng Tsina noong 2010, binubuo ang 13 mga distrito ng 160 antas-township na mga dibisyon kabilang ang 156 na mga subdistrito, 3 mga bayan, at 1 township.
May apat na mga bansang mayroong konsulado sa Wuhan:
Ang kasalukuyang Konsul Heneral ng Estados Unidos, ang Kagalang-galang na si Ginoong Jamie Fouss, ay itinalaga sa Wuhan noong Agosto 2017.
Ipinagdiwang ng tanggapan ng Konsulado Heneral ng Estados Unidos, Gitnang Tsina (matatagpuan sa Wuhan) ang opisyal na pagbubukas nito noong Nobyembre 20, 2008, at ito ang kauna-unahang bagong konsulado ng Estados Unidos sa Tsina sa loob ng higit 20 mga taon.
Nakatakdang magbibigay ang konsulado ng mga serbisyo ng visa at mamamayan sa taglagas ng 2018.
Magtatatag ang mga bansang Hapon
at Rusya ng mga tanggapang konsular sa Wuhan.
Magkakambal ang Wuhan sa:
At mayroon ding magkasundo na ugnayang palitan ang Wuhan sa:
Talaan ng mga kaso ng virus sa Daigdig
Ang Talaan ng mga kaso ng virus sa Daigdig, ay ang mga kaso na naiitala sa buong Mundo, naitala ang Black Plague noong 1885 sa lalawigan ng Yunnan, Tsina na kumitil sa 12 milyong ka-tao sumunod ang Spanish flu sa Espanya noong 1918 na kumitil ng 50-100 milyong ka-tao.
Ang lathalaing ito na tungkol sa Kalusugan ay isang usbong.
Makatutulong ka sa Wikipedia sa pagpapalawig nito.
