<doc docid='bbc_news-51968997' lang='ukr' type='mono' source_url='https://www.bbc.co.uk/ukrainian/news-51968997' term='COVID'>
Коронавірус: Італія випередила за кількістю смертей Китай. Випуск новин
У випуску 19 березня:
У випуску 19 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-51963615' lang='ukr' type='mono' source_url='https://www.bbc.co.uk/ukrainian/features-51963615' term='COVID'>
Коронавірус в Україні: що буде з відпустками і зарплатами
Із закриттям шкіл, магазинів і зупинкою окремих бізнесів через карантин чимало українців зіткнулися з кількома проблемами одночасно.
Із закриттям шкіл, магазинів і зупинкою окремих бізнесів через карантин чимало українців зіткнулися з кількома проблемами одночасно.
Важко доглядати за дітьми, які залишаються вдома, й водночас повноцінно працювати дистанційно. І це - якщо роботодавець взагалі запропонував вам таку можливість.
Так само важко знайти, з ким залишити дітей, а потім доїхати в офіс. Ще одна проблема, коли тебе просто змушують піти у неоплачувану відпустку.
Найгірший варіант під час довгого карантину - взагалі втратити роботу. За оцінками Міжнародної організації праці, через коронавірус без роботи у світі можуть залишитися від 5 до 25 млн людей.
За трудовим законодавством України, у разі небезпечної ситуації для життя чи здоров'я працівника, яка виникла не з його вини, за ним має зберігатися середній заробіток.
На практиці ж роботодавці часто пропонують працівникам відпустку за власний рахунок.
Офіційно така відпустка є добровільною і оформлюється за згодою сторін. Але в народі її називають "вимушеною".
Раніше вона не могла перевищувати 15 календарних днів (для пенсіонерів, які працюють, - 30 днів).
Проте за "антивірусним" законом безоплатна відпустка, проведена у карантині, не включається у загальний строк.
На період карантину роботодавець може доручити працівнику, зокрема, й держслужбовцям, виконувати роботу з дому. Проте поки що це найменш врегульований варіант.
Українське трудове законодавство є настільки застарілим, що робота з дому регулюється ще "Положенням про умови праці надомників, затвердженим постановою Державної служби з питань праці СРСР і Секретаріату ВЦРПС від 29 вересня 1981 року №275".
Тож виглядає, що більшість компаній пробує "домашню роботу" вперше.
Працівник може піти у звичайну оплачувану відпустку, але повинен врахувати, що цього року вже не зможе відпочивати стільки днів, скільки проведе на карантині.
Люди, в яких є діти, можуть ще взяти відпустку по догляду за дитиною.
В реальності ці варіанти матимуть свої особливості на кожному підприємстві.
Не секрет, що багато українців і досі отримують зарплату "в конвертах". Переважно ті, хто працює на приватний бізнес.
Частково такі зарплати вийшли з "тіні" завдяки зменшенню податку на доходи фізичних осіб. Проте "конверти" не зникли. Роботодавці й надалі платять значні податки на робочу силу, а відтак, не зацікавлені відкривати правдиві цифри виплат.
Бізнес вже тривалий час закликає владу зменшити податкове навантаження на фонд оплати праці. Проте є не так багато альтернативних джерел наповнення бюджету, а тому за такі зміни не взявся жоден уряд, навіть з тих, хто позиціонував себе як реформаторський.
Нині, під час карантину, коли багато підприємств змушені обмежувати роботу, лише добра воля роботодавця може спонукати продовжувати виплачувати вміст "конвертів".
Проте, щоб уникнути марних витрат і банкрутства, власники таких компаній і підприємств цілком можуть піти на скорочення персоналу чи порадять піти у відпустки без збереження зарплати.
Втім, на такі кроки змушені йти і приватні компанії з цілком "білими" зарплатами. Наприклад, керівник мережі кінотеатрів Multiplex Роман Романчук у своєму Facebook оприлюднив звернення до президента, в якому закликав надати бізнесу безвідсоткові кредити - виключно на забезпечення фонду оплати праці.
Нині ж, за словами Романчука, в його компанії "через карантинні обмеження кожного дня йдуть у неоплачувану відпустку сотні працівників".
Шановний @Володимир Зеленський   (https://www.facebook.com/zelenskiy95), до вас звертається...
Кінець Facebook допису , автор: Roman
З іншого боку, приватний бізнес є більш креативним, а тому може запропонувати своїм працівникам гнучкіші форми роботи.
Приміром, як розповів інженер одного з приватних підприємств у Києві, працівники підписали документ, що вони ознайомлені з умовами роботи в умовах карантину, але отримали можливість самостійно розробити графік чергування, залежно від роботи і "проєктів", які потрібно виконати.
Крім того, за "антивірусним" законом ФОПи на два місяці звільнені від сплати ЄСВ (Єдиного соціального внеску). Проте, як зауважила Ніна Южаніна, народний депутат від "Європейської солідарності", "канікули" стосуються лише самих підприємців, а не їхніх найманих працівників.
Підприємець може не платити податок за себе, але повинен сплатити його за тих, кому дає роботу. Дії підприємця за таких умов очевидні.
В "антивірусному" законі йдеться про те, що медичні працівники, "які безпосередньо зайняті на роботах з ліквідації захворювання серед людей на коронавірусну хворобу (COVID-19)" на час, поки тривають ці роботи, мають отримати доплату у 200% від зарплатні.
За законом, на доплати можуть розраховувати й певні категорії працівників, які забезпечують основні сфери життєдіяльності.
Окреме питання - це ситуація вчителів, які разом зі своїми учнями після оголошення карантину опинилися у підвішеному стані.
В одній з київських шкіл ВВС News Україна розповіли, що вчителі наразі працюють з дому зі збереженням середньої зарплати. А от технічний персонал - прибиральниці, секретарі, бібліотекарі, охоронці - отримали лише вказівку "тимчасової заборони на контакти зі сторонніми", тож ходять на роботу.
Згідно із законом про запобігання коронавірусу, Фонд соціального страхування має компенсувати 50% заробітної платні у разі самоізоляції.
Але є одне але. Ця самоізоляція має відбуватися під медичним наглядом.
Аби отримати таку допомогу, треба звертатися до медичних закладів.
Ті, хто вирішив ізолюватися самостійно, отримати її не зможуть.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52090128' lang='ukr' type='mono' source_url='https://www.bbc.co.uk/ukrainian/features-52090128' term='COVID'>
"Усі думали, що жінка хворіє на грип": чому на Тернопільщині десятки лікарів з коронавірусом?
Тернопільщина вже кілька днів - серед регіонів-лідерів за кількістю інфікованих коронавірусом людей.
Тернопільщина вже кілька днів - серед регіонів-лідерів за кількістю інфікованих коронавірусом людей.
Станом на ранок понеділка, 30 березня, там зафіксовані 60 випадків, одна людина померла. При цьому майже три десятки хворих у цьому регіоні - лікарі.
Як так сталося і чому так багато медиків інфікувалися коронавірусом на Тернопільщині, розбиралася ВВС News Україна.
Тернопільщина - лідер за кількістю медичних працівників, хворих на Covid-19 в Україні. На ранок 30 березня в області підтвердили 27 випадків серед медиків, переважна більшість з них (24) - з одного району.
При цьому всі ці випадки лабораторно підтвердили за останній тиждень, тоді як карантин в Україні триває вже понад два тижні.
Минулого тижня вірус підтвердили у стоматолога з Тернополя, який приїхав з Австрії. Припускають, що саме за кордоном він і заразився. Ще двоє хворих медиків - з Заліщицького району, а решта, 24 людини, - з Монастириського. Це працівники районної лікарні та центру первинної медико-санітарної допомоги Монастириського району.
Сам райцентр Монастириська розташований за майже 90 км від Тернополя, район межує з Івано-Франківською областю.
У містечку мешкає трохи більше 5,5 тис. людей. У всьому районі - 27,6 тис. І саме цей район став епіцентром спалаху на Тернопільщині і не лише серед лікарів: з 60 підтверджених в області випадків зараження 47 - саме тут.
Місцеву районну лікарню перетворили на госпіталь. Минулого тижня звідти виписали пацієнтів та припинили амбулаторний прийом, тут тепер лікують лише тих, у кого підтвердили коронавірус.
"22 медпрацівників, - розповідає Стефанія Підгірна, в.о. директора лікарні,  - перебувають на самоізоляції, ще двоє госпіталізовані - медсестра у важкому стані ушпиталена до нашої райлікарні, лікар у Тернопільській лікарні швидкої допомоги, стан - середньо важкий. Лікарям роблять швидкі тести, щоб виявити, хто ще міг заразитися. Вже перевірили 202 медпрацівників в районі, з них 186 - з нашої лікарні та 16 осіб з сімейної медицини".
Чому ж так багато випадків серед місцевих медиків?
Голова оперативного штабу з профілактики та протидії поширенню Covid19 при Монастириській райдержадміністрації Павло Дронь розповідає, що першою інфікованою медиком в цьому районі стала медпрацівниця з села Швейків.
"Там 3 березня був похорон священника - і ця подія, ймовірно, об'єднує більшість перших виявлених випадків зараження. Тобто хронологія така: 12 березня вона захворіла, 17-го у неї лабораторно підтвердили грип А. На той час, коли виявляли грип, матеріалів на дослідження коронавірусу до Києва не відправляли. Коли їй стало гірше, зробили лабораторні аналізи на Covid-19, 26 березня підтвердили коронавірус. Працівники лікарні, які з нею контактували, могли й заразитися, адже усі думали, що жінка хворіє на грип", - розповідає пан Дронь.
Ще одна версія: колег могла заразити медпрацівниця з іншого села - з Ковалівки, саме звідти перший чоловік, в якого на Тернопільщині виявили коронавірус і який помер від Covid-19, тож вона могла заразитися від нього (це поки єдиний летальний випадок в області). У медпрацівниці згодом справді підтвердили коронавірус.
А от сімейна лікарка, яка виїжджала на прийом до цього ж першого хворого, здорова.
"Сімейна лікарка нашого центру була в захисному костюмі і так оглянула хворого, викликали швидку і доправили пацієнта до Чортківської лікарні. На той час у нас вже кілька днів були захисні костюми для лікарів. Ми купили їх в Тернополі. Важливо, що за результатами аналізів в цієї лікарки не виявлено коронавірусної інфекції. Тому вона не могла бути джерелом зараження", - розповідає Андрій Мушинський, директор Монастирського центру первинної медико-санітарної допомоги.
У нього самого також підтверджений коронавірус. Він припускає, що підхопив його від колеги з грипом з села Швейків:
"Вона приходила в нашу амбулаторію на обстеження, їй стало погано, ми всі бігали до неї. На той час ми знали, що в неї грип А. Ще не було відомо, що в неї коронавірус".
Тепер всі працівники амбулаторії - на самоізоляції. Працюють в телефонному режимі, а в самому закладі чергують медпрацівники інших амбулаторій.
Виконувач обов'язків директора Монастириської районної лікарні Стефанія Підгірна каже, що в захисних костюмах місцеві лікарі з дня, коли в області зафіксували перший випадок коронавірусу, - тобто з 20 березня.
"Зараз є близько 10 спецкостюмів, це дуже мало. Масок та рукавиць маємо по 1 500, за попередніми підрахунками, їх вистачить на 2-3 дні, але будуть ще привозити нам. Респіраторів маємо вже лише 5, звісно, потрібно забезпечення. Щодо медобладнання, у нас є чотири концентратори кисню і два апарати штучної вентиляції легень, до яких можна підключити маску-СІПАП. Один власний, інший - надала лікарня із Заліщиків", - розповідає Стефанія Підгірна.
Але лікарні бракує ліків - антибіотиків широкого спектра дії, противірусних препаратів, жарознижувальних, і проблема - не в грошах.
"З фінансуванням проблем немає - влада виділяє, всі допомагають. Немає, де купити", - скаржиться пані Підгірна.
"Ми ледь купили у Тернополі 10 костюмів, це було за кілька днів до 22 березня. ... Зараз костюми до лікарні привозять благодійники, а лікарня дає нам по кілька, щоб сімейний лікар, який чергує, міг працювати. Але системного забезпечення нашого закладу поки що немає", - зізнається Андрій Мушинський і теж каже, що гроші на закупки є, але немає, де купувати необхідне.
"Є потреба в ще одному реанімобілі саме для Монастириської районної лікарні, в апараті штучної вентиляції легень. Гроші на ШВЛ маємо, але немає, де купити, бо черга за таким устаткуванням", - каже Павло Дронь з обласного штабу.
Всього до складу Монастирського центру первинної медико-санітарної допомоги входить 8 амбулаторій. Поки що інфіковані є лише серед Монастирської амбулаторії, тобто в самому райцентрі. Хворіють чотири медсестри і троє лікарів, серед яких і директор центру Андрій Мушинський.
У Монастириському районі поки що прикривають хворих лікарів колеги з інших амбулаторій, самі хворі медики по можливості допомагають в телефонному режимі.
Але з браком рук можуть зіткнутися не лише в Монастириськах чи в районі, про проблему говорять і медики з обласного центру. Зокрема, головний лікар Тернопільської лікарні швидкої допомоги Ярослав Чайківський:
"Середній, молодший персонал працює на окладі 4 тисячі гривень, а лікарі - на окладі 6-7 тисяч грн. Тому немає в людей мотивації до роботи. В інфекційному відділенні нашої лікарні вже звільнилися 8 працівників. Замінити їх немає кому, бо люди не мають мотивації переходити з інших відділень".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52150456' lang='ukr' type='mono' source_url='https://www.bbc.co.uk/ukrainian/features-52150456' term='COVID'>
Коронавірус: яка країна "захворіє" останньою?
12 січня - менш як три місяці тому - коронавірус "мешкав" лише в Китаї. Жодного випадку за межами країни, де вперше з'явився Covid-19, виявлено не було.
12 січня - менш як три місяці тому - коронавірус "мешкав" лише в Китаї. Жодного випадку за межами країни, де вперше з'явився Covid-19, виявлено не було.
А вже 13 січня він став глобальною проблемою. Хвороба дісталась Таїланду, Японії, а далі - Південної Кореї і США.
Відтоді пандемія крокує планетою, а кількість хворих зростає, мов снігова лавина.
Наразі у світі зареєстровано понад мільйон випадків Covid-19 - від Непалу до Нікарагуа. Кількість померлих збільшується, лікарні переповнені. Постає питання - чи є місце на планеті, де немає коронавірусу?
Як не дивно, але є.
За даними Університету Джонса Гопкінса, станом на початок квітня, про випадки Covid-19 не повідомили 17 країн.
Науковці врахували дані лише країн-членів ООН. Це загалом 193 держави світу.
Коморські острови; Кірибаті; Лесото; Маршаллові острови; Мікронезія; Науру; Північна Корея; Палау; Самоа; Сан-Томе і Принсипі; Соломонові острови; Таджикистан; Тонга; Туркменістан; Тувалу; Вануату; Ємен.
Експерти сходяться на думці, що деякі з них, найімовірніше, не реєструють випадки захворювання. Наприклад, Північна Корея і Ємен наразі офіційно заявляють, що у них немає хворих на коронавірус.
Але є країни, куди вірус просто не дійшов. Більшість з них - маленькі острови, куди люди майже не їздять. За даними ООН, хворих на Covid-19  немає в семи з 10 найменш відвідуваних місць у світі.
Нині майже вся планета змушена жити за правилами "соціального дистанціювання", але острівні народи завжди так жили. Самоізоляція -  це цілком природне становище для них.
Президент однієї з таких країн працює на випередження, прагнучи захистити людей від вірусу. У розмові з ВВС він вже назвав Covid-19 національним лихом.
Мова йде про Науру - карликову державу на віддаленому острові у західній частині Тихого океану. Найближчий острів - Банаба - розташований за 320 км і належить республіці Кірибаті.
Найближче велике місто з прямим авіасполученням - Брісбен, за 4000 км на південний захід.
Науру - друга за величиною карликова держава серед країн-членів ООН, менше тільки Монако. І друга за кількістю населення після Тувалу - там живе близько 10 тисяч людей.
Це також одне з найменш відвідуваних місць на Землі. Як розповів один туроператор, лише 160 туристів щороку відвідують Науру.
Здається, що таке віддалене місце не потребує додаткової самоізоляції. Але країна, де є лише одна лікарня, та й та без вентиляторів і достатньої кількості медсестер, звичайно, у зоні ризику.
Президент Науру Лайонел Енгімеа називає таку політику "захопленням і стримуванням".
Людей на карантині щодня перевіряють на наявність симптомів Covid-19. Якщо підвищується температура, беруть аналіз на коронавірус і продовжують самоізоляцію. Поки всі тести, що відправили на перевірку до Австралії, дали негативні результати.
Попри кризу в країні, прості науруанці "спокійні і зібрані", говорить президент. А сам він знаходить підтримку в релігії та вдячний іншим країнам за допомогу - особливо Австралії і Тайваню, з якими Науру підтримує всебічні відносини.
Пан Енгімеа розуміє, що решті світу не так пощастило.
"Щоразу, як ми дивимося на мапу Covid-19, створюється враження, що світ охопив спалах кору - всюди червоні точки, - говорить він. -  Але ми віримо, що наші молитви допоможуть іншим народам пережити ці важкі часи".
Науру - не єдина маленька тихоокеанська країна, що оголосила надзвичайний стан, - Кірібаті, Тонга, Вануату та інші зробили те саме.
Колін Тукуітонга з Ніуе - карликової острівної держави у південній частині Тихого океану - переконаний, що це правильна політика.
"Це, без сумніву, найкращий вибір - тримати цю бісову штуку подалі, - каже він. - Бо, якщо вона туди зайде, буде біда".
Доктор Тукуітонга -  експерт з громадської охорони здоров'я, колишній комісар ВООЗ, а нині заступник декана у медичній школі Оклендського університету.
"Ці країни не мають надійної системи охорони здоров'я, - каже він. - Вони маленькі, вразливі. Спалах просто знищить їхнє населення".
За його словами, багато жителів тихоокеанських островів мають слабке здоров'я.
"Вони страждають на діабет, хвороби серця і грудної клітини. Тому - у групі ризику у випадку зараження коронавірусом".
Якщо буде серйозний спалах, будь-якій з цих карликових країн доведеться відправляти своїх пацієнтів за кордон. Але це легше сказати, ніж зробити, адже зараз майже всі країни блокують свої кордони.
Тому, каже Тукуітонга, їм варто якомога довше уникати зараження.
"Ізоляція, яка завжди була для них проблемою, сьогодні перетворилася на захист", - каже він.
Невеликій кількості країн із сухопутними кордонами також поки вдається уникнути спалаху коронавірусної інфекції.
Лише в четвер Малаві - країна у Східній Африці, що не має виходу до моря, з населенням 18 мільйонів, - повідомила про перші випадки захворювання. Але вони готувалися їх прийняти.
Країна оголосила надзвичайний стан, закрила школи і скасувала всі візи, видані до 20 березня.
"Влада також активізувала зусилля, щоб забезпечити населення тестами на коронавірус", - каже доктор Пітер Макферсон, експерт з громадської охорони здоров'я з Ліверпульської школи тропічної медицини, який нині працює в Малаві.
За його словами, країна мала один-два тижні, щоб підготуватись. І це дуже важливо, тому він переконаний, що Малаві впорається.
"Останні 30 років Малаві страждала від епідемії ВІЛ та пандемії туберкульозу, - пояснює пан Макферсон. - Вони розробили дуже прості, але ефективні заходи медичного реагування. І тепер ці навички дуже допомогли".
Як свідчать дослідження, коронавірус "завітає" до кожної країни, каже доктор Макферсон. Тому, якщо не Малаві, то яка країна стане останнім місцем призначення Covid-19?
"Ймовірно, це будуть ті самі маленькі тихоокеанські країни, дуже віддалені острови", - каже Енді Татем, професор просторової демографії та епідеміології в Університеті Саутгемптона.
"Ми живемо в умовах глобалізованої економіки, тому я не впевнений, що комусь вдасться уникнути такого інфекційного захворювання".
"Більшість країн, подібних до Науру, дуже залежать від імпортних товарів, і хочуть експортувати свої. Вони звичайно можуть повністю закрити кордони, але від цього постраждає економіка. Тому рано чи пізно їм доведеться скасувати карантин".
Піку епідемії ми ще не досягли, попереджає він.
"Наразі ми всі живемо в режимі самоізоляції, що знижує поширення вірусу. Багато людей ще не перехворіли. Це зменшує навантаження для системи охорони здоров'я, але це також означає, що сприйнятливість до вірусу вкрай висока. І нам доведеться жити з цим вірусом ще деякий час".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51605390' lang='ukr' type='mono' source_url='https://www.bbc.co.uk/ukrainian/news-51605390' term='COVID'>
Коронавірус в Італії: понад 100 хворих, Венеційський карнавал скасували
Італія запровадила "надзвичайні заходи" для подолання поширення найбільшого спалаху нового коронавірусу COVID-19 в Європі.
Італія запровадила "надзвичайні заходи" для подолання поширення найбільшого спалаху нового коронавірусу COVID-19 в Європі.
Прем'єр-міністр Джузеппе Конте оголосив надзвичайний план, оскільки кількість випадків захворювання перевищила сотню.
Заходи запровадили після підтвердження, що троє громадян Італії похилого віку померли від коронавірусу.
78-річний чоловік з підтвердженим діагнозом "коронавірус" помер у регіоні Венето, а 77-річна жінка померла у регіоні Ломбардія. Про те, що у неї був саме цей коронавірус, стало відомо тільки після розтину.
У неділю увечері повідомлено про смерть від коронавірусу в Італії третьої людини.
У десяти невеликих містах у північних регіонах країни - Ломбардії та Венето - запровадили карантин. Приблизно 50 000 людей просять залишатися вдома.
А у Венеції влада вирішила скасувати два останні дні карнавалу, які припадали на 24-25 лютого.
Очільник італійського уряду Джузеппе Конте оголосив, що зараз забороняється в'їжджати або залишати райони спалаху без спеціального дозволу.
Усі шкільні та спортивні заходи припинили в цих районах, зокрема, скасували декілька футбольних матчів Серії А, які мали відбутися у неділю.
Поліція, а за необхідності і збройні сили, матимуть повноваження забезпечити виконання обмежень.
Італійська влада побоюється, що вірус вже вийшов за межі ізольованих скупчень випадків у Ломбардії та Венето, адже це ускладнить стримування поширення хвороби.
"Заразливість цього вірусу дуже сильна", - повідомив очільник відділу охорони здоров'я Ломбардії Джуліо Галлера.
Спалах коронавірусу позначився на Міланському тижні моди: показ колекції Джорджіо Армані, який має відбутися у неділю, пройде у порожньому залі, оскільки запрошених просять не приходити.
Моделі в нарядах пройдуть подіумом, а відео можна буде побачити онлайн на сайтах бренду Armani, у Facebook та Instagram.
"Це рішення ухвалили з урахуванням безпеки самих гостей [Армані], щоб їм не довелося перебувати в надто людних місцях", - йдеться в прес-релізі.
Новий коронавірус виник у китайській провінції Хубей минулого року, але поширився також на 26 інших країн, де зафіксували понад 1400 випадків захворювання та 11 смертей.
Китайські органи охорони здоров'я повідомили про зниження рівня смертності та нових випадків коронавірусу в суботу. У Китаї зафіксували приблизно 76 392 випадків, 2442 людини померли.
Але за межами Китаю кількість випадків, які не мають чіткого зв'язку з цією країною, продовжує зростати. Це викликає занепокоєння з боку Всесвітньої організації охорони здоров'я (ВООЗ).
Очільник ВООЗ, д-р Тедрос Адханом Гебрейєс, заявив, що найбільше організацію турбують країни зі слабшими системами охорони здоров'я, особливо в Африці.
Італія зі 130 випадками захворювання наразі є четвертою країною за кількістю хворих після Китаю, Південної Кореї та Японії.
Південна Корея повідомила про найбільшу кількість підтверджених інфекцій після Китаю - 602, значна частина з них - це прихильники апокаліптичної секти.
Ще понад 634 людини захворіли на круїзному кораблі Diamond princess, пришвартованому в Йокогамі, Японія. Безпосередньо на території Японії зафіксовано 132 хворих.
У січні ВООЗ оголосила глобальну надзвичайну ситуацію у зв'язку зі спалахом нового вірусу, який спричиняє респіраторну хворобу під назвою Covid-19.
Лихоманка, втома та сухий кашель - найпоширеніші симптоми для пацієнтів.
Частка людей, які помирають від цього захворювання, сягає приблизно 2%, у більшості хворих лише розвиваються легкі симптоми і відбувається повне одужання.
Європейський центр з профілактики та контролю захворюваності, який є агентством Євросоюзу, нагадує, що щороку до 40 тисяч людей у ​​країнах ЄС, Великій Британії, Норвегії, Ісландії та Ліхтенштейні передчасно помирають через причини, пов'язані з грипом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52131689' lang='ukr' type='mono' source_url='https://www.bbc.co.uk/ukrainian/news-52131689' term='COVID'>
Хроніки коронавірусу. Кількість зафіксованих випадків перевищила мільйон
Увечері 2 квітня кількість зафіксованих у світі випадків захворювання на COVID-19 перевищила мільйон.
Увечері 2 квітня кількість зафіксованих у світі випадків захворювання на COVID-19 перевищила мільйон.
51 тисяча людей померла, а видужали 209 тисяч.
Половина смертельних випадків від коронавірусної хвороби припадає на дві країни - Іспанію, де вже померли 10 тисяч людей і Італію (майже 14 тисяч).
Іспанія за минулу добу втратила 900 людей через COVID-19.
У Великій Британії, де захворіли вже 34 тисячі людей, а померли майже три тисячі, планують щодня робити по 100 тисяч тестів.
За останні два тижні близько 10 мільйонів американців втратили роботу. Під час фінансової кризи 2008 року було втрачено 9 мільйонів робочих місць.
Економічна криза у найбільшій економіці світу поглиблюється на фоні поширення коронавірусу. У США вже понад 216 тисяч інфікованих COVID-19.
Майже 80% американців перебувають на карантині різних форм. Це призвело до закриття багатьох бізнесів.
Україна може отримати 165 мільйонів доларів від ООН для боротьби з коронавірусом. Про це розповів президент Володимир Зеленський після розмови з генсеком ООН Антоніу Гутеррішем.
На жаль, ваш браузер не може відобразити мапу
Тим часом в лавах ЗСУ захворіли вже двоє військових, повідомили у Командуванні Медичних сил ЗСУ. Людей, які з ними контактували, ізолювали.
У лікарнях  Рівного запасів захисту для лікарів та дезинфікуючих засобів вистачить на 10-днів, розповідають місцеві чиновники. Але у місті зараз лікують лише 5 хворих на COVID-19.
"Якщо одна людина, то чотири комплекти на одну людину, якщо п'ять, як зараз появилося, то множимо на п'ять. Орієнтовно є запас на 10 днів", - розповів начальник управління охорони здоров'я Рівного Віктор Іськів.
На закупівлю захисту для лікарів виділили 10 мільйонів гривень, але ці гроші важко витрачати.
"Освоювати ці кошти важко, адже постачальники залуплюють ціни, хочуть працювати з готівкою. Маємо проблеми через те, що довше все буде постачатися", - каже пан Іськів.
Чиновники кажуть, що лікарі масово не звільняються через ситуацію, а лише одиниці - люди старшого віку, які бояться за своє здоров'я.
85% людей, що померли від COVID-19, мали вік старше 50-ти років.
Майже всі померлі мали важкі серцево-судинні захворювання, цукровий діабет, новоутворення, хвороби нирок та легень.
Загалом станом на 2 квітня 2020 року від COVID-19 в Україні померло 20 людей: 15 жінок та 5 чоловіків.
Міністру охорони здоров'я Ізраїля Якову Ліцману діагностували Covid-19. Позитивний результат на коронавірус показав і тест його дружини.
Подружжя піде на карантин, а сам міністр виконуватиме свої обов'язки з дому, повідомляє пресслужба ізраїльського МОЗ.
В Ізраїлі наразі зафіксовано понад 6 тисяч підтверджених випадків коронавірусу, 26 людей померли.
Оновлюється...
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52212003' lang='ukr' type='mono' source_url='https://www.bbc.co.uk/ukrainian/news-52212003' term='COVID'>
Коронавірус в Україні: за день рекордна кількість випадків
На COVID-19 в Україні хворіють вже 1668 людей. За минулу добу виявили 206 нових хворих.
На COVID-19 в Україні хворіють вже 1668 людей. За минулу добу виявили 206 нових хворих.
Такі дані оприлюднив Центр громадського здоров'я України.
52 людей померли, а 35 пацієнтів одужали від коронавірусної хвороби. В понеділок, 6 квітня, було 143 нових випадків COVID-19.
Понад 700 людей зараз у лікарнях з коронавірусною хворобою. У критичному стані - 33 людей.
У більшості людей, які померли від коронавірусу в Україні, були супутні захворювання. З семи людей, які померли за минулу добу, 4 - з в Івано-Франківській області.
Заступник міністра охорони здоров'я Віктор Ляшко заявив, що в Україні очікується пік поширення коронавірусу 14-15 квітня.  У МВС прогнозували пік між 15 і 25 квітням.
Найбільше хворіють у Києві та Чернівецькій області:
У 820 людей підозрюють COVID-19. В Україні протестували, станом на 8 квітня, 17 тисяч людей.
МОЗ нагадує, що у випадку появи симптомів COVID-19, перш за все, треба телефонувати своєму сімейному лікарю, а той вже ухвалює рішення про подальші дії і може зетелефонувати мобільній бригаді, що проводить аналізи.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51491429' lang='ukr' type='mono' source_url='https://www.bbc.co.uk/ukrainian/news-51491429' term='COVID'>
"Коронавірус - маркетинговий хід". Версія депутатки від "Слуги народу"
Депутатка Верховної Ради від "Слуги народу" Ольга Василевська-Смаглюк заявила в коментарі BBC News Україна про існування версії, що коронавірус - це маркетинговий хід. За її словами, частина депутатів "Слуги народу" дотримується подібної думки.
Депутатка Верховної Ради від "Слуги народу" Ольга Василевська-Смаглюк заявила в коментарі BBC News Україна про існування версії, що коронавірус - це маркетинговий хід. За її словами, частина депутатів "Слуги народу" дотримується подібної думки.
Вранці в ефірі телеканалу "Наш" Ольга-Василевська Смаглюк зазначила, що вона та частина її однопартійців вважають коронавірус COVID-19 "маркетинговим ходом". Ці слова почали обговорювати в ЗМІ  та соцмережах.
В коментарі ВВС News Україна Ольга Василевська-Смаглюк пояснила свою думку так: "Вважаю, що коронавірус дійсно існує. Те, що такі віруси мутують і збагачують підприємців, які займаються фармацевтичною галуззю, це теж правда, просто про цю сторону ніхто не хоче говорити. Я не стверджую, що це маркетинговий хід, я кажу, що це одна з версій".
"Смертності співставні зі смертністю від звичайного грипу",  - додала вона.
Ольга Василевська-Смаглюк пояснила, що у Раді обговорюють дві версії - і версію глобальної загрози, і версію заробітку фармацевтичної галузі на коронавірусі.
"Ці дві версії реально існують в українському парламенті. Представники медичного комітету в приватних розмовах масово про це говорять: сьогодні ми масово закуповуємо маски, вчора ми масово закуповували Теміфлю. Це і є маркетинг з продажу ліків і медичних засобів. Коронавірус, він якби є, але його в нас немає, і сподіваюся, що не буде. Зато круто збагачаються компанії, які торгують медтехнікою", - наголосила депутатка.
За словами Ольги Василевської-Смаглюк, в Україні зараз масово розкуповують маски та респіратори, а ціна маски піднялася з 50 до 150 грн.
"Уявіть собі, що не дай Боже, буде підтверджений факт (коронавірусу в Україні. - Ред.), маска буде коштувати 300 грн. Це маркетинг? Маркетинг", - зазначила депутатка.
Водночас Ольга Василевська-Смаглюк вважає, що лікарням треба готуватися до коронавірусу.
"В нашій країні треба готуватися до всього. І до коронавірусу, і до того, що Росія буде просуватися, не дай Боже, ну, до всього треба готуватися", - підсумувала вона.
Зранку Ольга Василевська-Смаглюк повідомила в ефірі телеканалу "Наш": "В нашій фракції поділилися депутати на два табори. Одні вважають, що коронавірус - це дійсно загроза, а другі - що це маркетинговий хід, щоби продати побільше масок. Я належу до другої категорії, і вважаю, що це маркетинговий хід, але про всяк випадок запаслася респіраторами, про всяк випадок купила десять штук по 150 грн. Щоб було".
За її словами, на засіданні уряду питання коронавірусу навіть не обговорювалося.
"З однієї сторони це звісно заспокоює, а з другої сторони прочитала інтерв'ю Скалецької (очільниці МОЗ. - Ред), де вона заявила, що українські лікарні самі мають забезпечити себе засобами захисту для себе і для можливих пацієнтів на випадок поширення, не дай Боже, коронавірусу в Україні", - зазначила вона.
На думку депутатки, в українських лікарнях можуть виникнути труднощі у забезпеченні такими засобами захисту.
"Я думаю, що вони на нулі. Я думаю, що українська влада, як завжди, сподівається на ситуацію "а вдруг пронесет", - припустила Ольга Василевська-Смаглюк.
Станом на 13 лютого на коронавірус захворіли 60 330 людей, з них 1369 людей померли.
Найбільше постраждав Китай, де захворіли 59 865 людей (включно з Гонконгом та Макао). Майже всі жертви - китайці.
В Японії зафіксовано 29 хворих на суші і ще 174 захворіли на борту пришвартованого у японському місті Йокогама круїзного судна Diamond Princess. Серед них - двоє українців.
Водночас сьогодні вперше від коронавірусу померла мешканка Японії, якій було понад 80 років.
В Азії найбільше хворих також зафіксовано в Сингапурі (50), Таїланді (33) та Кореї (28). У Європі найбільше хворих - у Німеччині (16), Франції (11) та Британії (9).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51620058' lang='ukr' type='mono' source_url='https://www.bbc.co.uk/ukrainian/news-51620058' term='COVID'>
Коронавірус охопив Італію: як захищатиметься Україна
Після того, як в Італії стався спалах коронавірусу, Україна запровадила додаткові заходи безпеки.
Після того, як в Італії стався спалах коронавірусу, Україна запровадила додаткові заходи безпеки.
В Італії на коронавірус захворіли 220 людей, померли вже шестеро.
В понеділок Італія запровадила ряд обмежень у північних регіонах Ломбардія і Венето. У кількох маленьких містечках, де живе близько 50 тисячі людей, ввели карантин. Туди не можна в'їхати чи виїхати без спеціального дозволу.
У закритих містах тимчасово не працюють школи та багато фірм, скасували громадські та спортивні заходи, Венеційський карнавал.
За інформацією посольства України в Італії, інфікованих українців там поки немає
Жодного випадку коронавірусу в Україні також немає, запевнили у МОЗ.
Пасажири, які прибуватимуть до України з Італії, проходитимуть перевірку на температуру. Ця процедура буде добровільною. Про це розповів у понеділок, 24 лютого, заступник міністра охорони здоров'я Віктор Ляшко.
Міряти температуру в аеропортах почнуть сьогодні з 20:00.
Прямі рейси з Італії до України прилітають лише у два аеропорти - "Бориспіль" та "Київ" (Жуляни), де і буде проходити перевірка.
Крім того, прикордонники перевірятимуть температуру у пасажирів, які прибувають з Італії на авто. Найбільше таких пасажирів їде через пункт пропуску "Тиса", що на кордоні з Угорщиною.
За даними прикордонників, за тиждень через цей пункт пропуску проходить близько 500 автобусів з Італії. Ними в основному їдуть заробітчани. Там почнуть міряти температуру від 25 лютого.
Додаткових перевірок чи обмежень на інших видах транспорту не буде.
"Жодна країна світу не обмежила транспортне  сполучення з Італією. Були лише тимчасові зупинки і перевірки деяких автомобілів", - розповів на брифінгу у Києві пан Ляшко.
В кожному пункті пропуску є ізолятор. Людину помістять туди у разі підозри на коронавірус.
Далі її мають відвезти до інфекційної лікарні, де робитимуть обстеження. В лабораторії за 5 годин мають підтвердити або спростувати, це вірус, чи ні.
У МОЗ запевняють, що прикордонники мають респіратори, які захищають органи дихання.
Голова Державної прикордонної служби України Сергій Дейнеко запевнив, якщо пасажири будуть відмовлятися проходити перевірку температури, про це повідомлятимуть.
"Якщо людина відмовиться проходити обстеження, ми зробимо це публічним, зробимо стрім, доведемо до суспільства, нехай його за межами пункту пропуску зустрічають наші активні громадяни, і забирають самі у нього аналізи, відвозять куди захочуть", - заявив він.
У Китаї, звідки поширився коронавірус, захворіли 77 150 людей, 2 500 померли. У понеділок повідомили про понад 400 нових випадків захворювання в Китаї, переважно в Ухані.
У січні ВООЗ оголосила глобальну надзвичайну ситуацію у зв'язку зі спалахом нового вірусу, який спричиняє респіраторну хворобу під назвою Covid-19.
Лихоманка, втома та сухий кашель - найпоширеніші симптоми для пацієнтів.
Частка людей, які помирають від цього захворювання, сягає приблизно 2%, у більшості хворих лише розвиваються легкі симптоми і відбувається повне одужання.
Європейський центр з профілактики та контролю захворюваності, який є агентством Євросоюзу, нагадує, що щороку до 40 тисяч людей у ​​країнах ЄС, Великій Британії, Норвегії, Ісландії та Ліхтенштейні передчасно помирають через причини, пов'язані з грипом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52066735' lang='ukr' type='mono' source_url='https://www.bbc.co.uk/ukrainian/features-52066735' term='COVID'>
Коронавірус: як безпечно купувати продукти та замовляти їжу з доставкою
Під час карантину влада рекомендує обмежитися лише "продуктами першої необхідності" та виходити з дому "тільки у разі крайньої потреби".
Під час карантину влада рекомендує обмежитися лише "продуктами першої необхідності" та виходити з дому "тільки у разі крайньої потреби".
Уряд також радить за можливості "користуватися доставкою їжі".
Але як це зробити безпечно?
Коронавірус поширюється з кашлем і чханням хворої людини. Крихітні краплі слини і слизу потрапляють у повітря і на поверхні та можуть спричинити зараження, якщо хтось вдихає їх або торкається предметів.
Тому похід до супермаркету чи магазину, де ви перебуваєте поруч із багатьма людьми, вже пов'язаний із ризиком.
Соціальне дистанціювання, щонайменше на два метри, є важливим. Тому багато магазинів обмежують число людей всередині та вимагають від покупців дотримуватися дистанції.
На думку професора Саллі Блумфілд із Лондонської школи гігієни та тропічної медицини, супермаркети є "ідеальним середовищем" для передачі вірусу.
"Багато людей торкаються поверхонь та речей в супермаркеті - конвеєрної стрічки на касі, кредитних карток, кнопок автоматів та банкоматів, паперових чеків тощо... Не кажучи вже про те, що ви перебуваєте поблизу багатьох інших людей".
Як ці ризики зменшити:
Доказів того, що Covid-19 може передаватися через їжу, немає. Крім того, акуратне приготування і обробка їжі знищує вірус.
Утім, головною проблемою є пакування, якого торкається велика кількість людей.
"Продукти в контейнерах або пакетах потрібно або витримувати протягом 72 годин перед використанням, або протирати розчином хлорки чи спиртом", - каже професор Блумфілд.
"Незагорнуті свіжі продукти, як-от фрукти та овочі, ретельно промийте під проточною водою і залиште просохнути", - додає вчена.
Доставка їжі є безпечнішою, ніж похід у магазин, тому що таким чином можна уникнути контактів з людьми. Єдиний ризик становить можливе забруднення пакетів.
Експертка з безпеки харчових продуктів та блогерка д-р Ліза Акерлі пропонує залишити на вхідних дверях записку із проханням кур'єру подзвонити та зробити кілька кроків назад.
Як зазначає доктор Джеймс Гілл із медичної школи Ворвіка, "Протирання поверхонь простим побутовим відбілювачем, розведеним, як вказано на упаковці, знешкоджує вірус протягом однієї хвилини".
Професор Елісон Сінклер, вірусолог з Університету Сассексу, додає: "Скористатися доставкою їжі з магазину так само безпечно, як і попросити купити продукти друга або волонтера".
Деякі експерти також радять використовувати пластикові пакетики під час цієї пандемії лише один раз.
Багато місцевих ресторанів переобладнали свій бізнес на винос. Відомі мережі та шановані ресторани намагатимуться дотримуватися жорстких правил гігієни. Отже, купити на винос свіже приготовану страву має бути безпечним.
Щоби зменшити ризик забруднення на упаковці, одразу перекладіть страву у чистий домашній посуд, радить проф. Блумфілд. "Тару викиньте в мішок для сміття і ретельно вимийте руки перед прийомом їжі", - додає фахівець.
"Виймайте їжу з контейнера ложкою, а їжте її ножем і виделкою - не пальцями".
У теперішніх обставинах краще замовити гарячу, свіже приготовану їжу, ніж холодні та сирі інгредієнти.
Агентство зі стандартів харчових продуктів наголошує, що "немає жодних причин уникати доставки готової їжі, якщо вона була приготована і запакована правильно".
Для найобережніших та найуразливіших можна ще додатково термічно обробити замовлені страви.
"Піцу, наприклад, можна поставити на пару хвилин у мікрохвильовку", - додає професор Блумфілд.
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_features-51789978' lang='ukr' type='mono' source_url='https://www.bbc.co.uk/ukrainian/features-51789978' term='COVID'>
Коронавірус: чи справді жінкам не варто його боятися
Жінки, схоже, мають менший ризик померти від коронавірусу, ніж чоловіки. А діти, як виглядає, рідше помирають від нього, ніж представники інших вікових груп.
Жінки, схоже, мають менший ризик померти від коронавірусу, ніж чоловіки. А діти, як виглядає, рідше помирають від нього, ніж представники інших вікових груп.
У більшості інфікованих людей хвороба протікає у м'якій формі, і ця закономірність проявляється у найважчих випадках. Отже, що відбувається?
Вся інформація, яку ми маємо, надходить з масштабного дослідження, проведеного китайськими Центрами контролю захворювань.
У ньому взяли участь 44 000 людей. Дослідження показало, що від вірусу померло 2,8% заражених чоловіків і 1,7% жінок.
Дітей та підлітків померло 0,2%. А от серед людей старше 80 років цей показник - майже 15%.
Є два шляхи інтерпретації результатів дослідження. Або ці групи рідше інфікуються, або їхні органи краще дають собі раду із вірусом.
"Зазвичай, під час появи нових вірусів, заражаються всі, це важливий момент", - каже доктор Бхарат Панкханія з Університету Ексетера.
Це відбувається тому, що до вірусу, якому ніхто до цього не піддавався, ні в кого немає імунітету.
Хоча на ранніх стадіях спалаху діти менше ризикують заразитися вірусом.
"Однією з причин того, що у нас не спостерігається так багато випадків (коронавірусу. - Ред.) у дітей, є те, що вони захищені на початку спалахів, бо батьки тримають дітей якомога далі від хворих", - вважає доктор Наталі Макдермотт з Лондонського королівського коледжу.
Вас, можливо, дивує така різниця між смертністю у чоловіків та жінок від коронавірусу, але науковців - ні.
Ми спостерігаємо таку саму ситуацію із ширшим діапазоном інфекцій, включаючи грип.
Частково, причина у тому, що стан здоров'я чоловіків зазвичай гірший, ніж у жінок - через вибір способу життя, наприклад, куріння.
"Куріння шкодить легеням, тому курці - у програші", - каже доктор Макдермотт.
У Китаї це може бути особливою проблемою, де, за підрахунками, курять 52% чоловіків, у порівнянні з лише 3% жінок.
Але існують і відмінності у тому, як на інфекцію реагує імунна система чоловіків і жінок.
"У жінок і чоловіків різні імунні реакції. Жінки частіше страждають від аутоімунних захворювань. Є переконливі докази того, що жінки краще виробляють антитіла під час вакцинування проти грипу", - каже професор Пол Хантер з Університету Східної Англії.
Офіційна відповідь - ні, але у експертів є сумніви.
Вагітність дуже змінює організм, в тому числі послаблює імунну систему.
Завдяки цьому організм жінки не бореться із плодом в утробі, але це також робить жінок більш вразливими до інфекції. Вагітні жінки частіше помирають від грипу, ніж невагітні жінки того ж віку.
Однак уряд Британії стверджує, що немає "очевидних ознак" того, що вагітні жінки частіше хворіють на коронавірус.
"Я не так у цьому впевнений", - каже професор Хантер.
"Це твердження ґрунтується на даних усього дев'яти вагітних жінок, тому я не думаю, що можна заспокоїтись. Якби це була моя дружина, я б спонукав її бути подвійно обережною, мити руки тощо".
Так, вони можуть заразитися коронавірусом, наймолодші випадки інфікування - кількаденні немовлята.
Інформація про симптоми Covid-19 у дітей є дуже обмеженою, але вони, як видається, легкі - лихоманка, нежить і кашель.
Ви, можливо, очікуєте, що малі діти хворітимуть тяжче. Так і є у випадку грипу, коли діти до 5-ти років (і особливо діти до 2-х років) мають високий ризик ускладнень.
Були зафіксовані деякі випадки з більш важкими ускладненнями у дітей. Ті, хто має інші проблеми зі здоров'ям, такі як ослаблена імунна система або важка астма, мають більший ризик.
Але в цілому вірус у дітей протікає у легшій формі.
Коронавірус починається з лихоманки та кашлю, це симптоми, з якими багато хто з нас стикається взимку.
Але вірус може викликати надмірну реакцію імунної системи. Одним з найважчих симптомів є гострий респіраторний дистрес-синдром, спричинений широким запаленням у легенях.
Запалення - це те, як організм сигналізує, що настав час боротися з інфекцією та "ремонтувати" організм. Це - складний процес у всьому тілі.
"Запалення - це нормальна балансуюча реакція, але якщо щось піде не так, ви помрете", - каже доктор Панкханія.
"Вірус дає старт каскадному запаленню органів; і сильно запалені органи не можуть робити те, що їм належить".
Тож легені не можуть доставити достатньо кисню в кров і вивести з неї вуглекислий газ. Це може призвести до того, що нирки перестануть очищати кров та пошкодиться слизова кишківника.
"Вірус запускає таке масштабне запалення, що ви не витримуєте... настає поліорганна недостатність", - додає д-р Панкханія.
І якщо імунна система не зможе приборкати вірус, він з часом пошириться на кожну клітину тіла і зможе завдати ще більшої шкоди запаленим органам.
Це - результат поєднання двох факторів: слабша імунна система в першу чергу і слабший організм загалом.
Ми знаємо, що наша імунна система слабшає з віком.
"Якість антитіл, які ви виробляєте, коли вам виповнилося 70 років, набагато гірша, ніж коли вам 20", - каже професор Хантер.
Науковці припускають, що старші чоловіки можуть бути більш схильними до широкого запалення, яке може стати смертельним.
Крім того, протягом життя органи зношуються, і тому ми гірше переносимо інфекцію.
"Якщо вам 95 років, і нирки функціонують на 60%, а потім ви навантажуєте їх іще чимось, вони перестають функціонувати на рівні, необхідному для життя", - говорить доктор Макдермотт.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51871169' lang='ukr' type='mono' source_url='https://www.bbc.co.uk/ukrainian/news-51871169' term='COVID'>
Як Pornhub хоче підтримати італійців під час карантину - ЗМІ
У п'ятницю, 13 березня, західна преса пише про таке:‎
У п'ятницю, 13 березня, західна преса пише про таке:‎
Популярний порносайт Pornhub запропонував безкоштовний доступ до своєї преміум-‎підписки для жителів Італії до 3 квітня, пише Daily Mail, аби допомогти тим, хто вимушений ‎сидіти вдома.
Компанія оголосила про таке рішення після того, як країна запровадила ‎загальний карантин через спалах коронавірусу. ‎
Сайт також повідомив, що спрямує частину прибутку своєї платформи ModelHub на допомогу ‎Італії. ‎
Раніше повідомлялося, що порносайти користуються спалахом коронавірусу. Новим трендом ‎стали відео людей, які займаються сексом у захисних костюмах та масках, повідомляє ‎видання.‎
Один з порноакторів розповів Vice, що деякі відео він з партнеркою зняли "з освітньою ‎метою". У роликах вони наводять інформацію про те, як запобігти поширенню захворювання, ‎таким чином використовуючи порно як спосіб оприлюднення корисних відомостей.
Нові супутникові знімки з Ірану, на яких видно спорудження масових поховань, ‎підсилили побоювання, що влада приховує справжній масштаб епідемії в країні, пише ‎Washington Post. ‎
Викопувати нові могили на цвинтарі в місті Кум, де стався спалах захворювання, почали ще 21 ‎лютого, але вони значно розрослися з поширенням вірусу. До кінця місяця дві траншеї, ‎завдовжки загалом близько 90 метрів, було видно з космосу.
Аналіз фахівців, відеодокази та офіційні заяви свідчать про те, що могили викопали через ‎зростання жертв вірусу в Кумі, пише газета.
У місті, що є духовним центром шиїтів, за ‎офіційною інформацією, вірус підхопило вже понад 846 людей. Статистики щодо померлих у ‎Кумі не оголошують.
Однак відео, супутникові знімки та дані з відкритих джерел свідчать, що ‎кількість жертв вірусу значно вища за офіційні дані. ‎
Аналітик зображень з американської компанії Maxar Techologies помітив, що нові траншеї та ‎швидкість їхньої появи значно відрізняються від звичних місцевих практик поховання.
Інший ‎експерт, який побажав лишитися анонімним, розгледів на знімку велику купу вапняку. Саме ‎його використовують під час поховання жертв коронавірусу, як раніше розповідали іранські ‎посадовці, пише газета. ‎
На відео з цвинтаря, поширеному Перською службою BBC 3 березня, голос за кадром ‎говорить про те, що ця ділянка призначена для жертв коронавірусу. На той час кількість ‎померлих від коронавірусу становила 77 людей, але інформація з тегеранських лікарень, яку ‎переглянула Washington Post свідчить про те, що епідемія набагато масштабніша. ‎
‎"Місцевий робітник розповів мені, що вони поховали тут вже понад 250 жертв коронавірусу", ‎‎- каже голос за кадром на відео, вказуючи на довгий ряд свіжих могил.
Тайваню, розташованому лише за 130 км від китайського узбережжя, вдалося стримати ‎інфекцію. На острові з населенням у майже 24 мільйони людей зафіксовано лише 48 ‎підтверджених випадків коронавірусу, серед яких одна смерть.
Чимало країн намагаються ‎брати приклад з тайванського успіху, пише Guardian.‎
І це попри те, що Тайвань не є членом ВООЗ через протест Китаю. Пекін вважає Тайвань ‎частиною своєї території, попри те, що Тайвань функціонує як суверенна країна з незалежним ‎демократичним урядом, і блокує його участь у міжнародних організаціях.‎
Фахівці та посадовці кажуть, що Тайваню вдалося ефективно контролювати поширення вірусу ‎завдяки використанню технологій, централізованому центру управління, системі єдиного ‎платника у галузі охорони здоров'я та швидкому ухваленню рішень. ‎
Уряд Тайваню швидко запровадив контроль на кордоні й став одним з перших, хто заборонив ‎експорт хірургічних масок. Влада скуповує всі вироблені в країні маски і обмежує купівлю ‎лише трьома масками на одну людину на тиждень, пише газета.
Більшість жителів Тайваню ведуть звичний спосіб життя, офіси та школи відкриті. Багато ‎ресторанів, спортзалів та кафе у столиці Тайбеї продовжують працювати, хоча на вході ‎більшість із них вимірюють температуру і бризкають руки відвідувачів дезінфікуючими ‎засобами.‎
Один з мандрівників, який прибув на Тайвань з материкового Китаю, розповів виданню, що ‎був зобов'язаний дотримуватися карантину впродовж 14 днів, а щойно віддалився від свого ‎першого помешкання, отримав СМС з попередженням.
"Це просто трекінг на основі сім-‎карток людей та базових станцій поблизу, - пояснила виданню речниця уряду. - Ми змушені ‎вдаватися до таких заходів, аби запобігти більшій кількості інфекцій та фатальних випадків".
Економічна небезпека від коронавірусу значно більша ніж його загроза для громадського ‎здоров'я, пише економіст Омар Гассан в Independent.
Епідемія спричинила "ідеальний ‎шторм", з обвалом фінансових ринків, нафтовою війною між Росією та Саудівською Аравією та ‎черговою потенційною мігрантською кризою через війну в Сирії.‎
Порятунок економіки від "пандемії паніки" є так само важливим, якщо не більше, ніж ‎боротьба з вірусом, пише економіст. "Людські страждання можуть бути у формі хвороби або ‎смерті. Але також якщо у вас немає чим оплачувати рахунки або ви втратили свій дім", - ‎застерігає економіст.
Особливо сильно може постраждати малий бізнес, оскільки через порушення ланцюгів ‎постачання він може залишитися без продукції або необхідних матеріалів. "Проблема Китаю ‎‎- це проблема кожного", - пише економіст, зважаючи на спад у виробництві найбільшого ‎експортера світу. ‎
Країнам треба захистити майбутнє свого великого та малого бізнесу і шукати можливості в ‎новому економічному світовому порядку.
"Ігнорування таких змін може бути більш ‎руйнівним, ніж будь-яка пандемія грипу", - зазначає Гассан.
Огляд преси підготувала Ганна Чорноус, Служба моніторингу.
Хочете отримувати найважливіші новини в месенджер? Підписуйтеся на наш Telegram або Viber!‎
</doc>
<doc docid='bbc_features-russian-52093212' lang='ukr' type='mono' source_url='https://www.bbc.co.uk/ukrainian/features-russian-52093212' term='COVID'>
Коронавирус: 9 вопросов, на которые у нас до сих пор нет ответа
Кажется, что прошла уже целая вечность, но на самом деле мир узнал о коронавирусе не так давно.
Кажется, что прошла уже целая вечность, но на самом деле мир узнал о коронавирусе не так давно.
И несмотря на невероятные усилия ученых со всего мира, ответы на некоторые вопросы о нем для нас до сих пор остаются неизвестными. Вот несколько из них.
Это один из самых очевидных и важных вопросов.
В мире выявлено уже сотни тысяч больных, но речь идет только об официально подтвержденных случаях, и на самом деле эта цифра выше.
Но понять, каково реальное количество инфицированных, очень непросто - хотя бы потому, что многие хоть и являются носителями инфекции, но даже об этом не догадываются, потому что не имеют никаких симптомов болезни.
Этот вопрос логическим вытекает из предыдущего. Поскольку мы не понимаем, как сильно распространился коронавирус, то не можем подсчитать и реальный уровень смертности.
Ключевые симптомы коронавируса - повышенная температура и сухой кашель.
В то же время была информация, что у некоторых пациентов он также может проявляться в виде боли в горле, головной боли и диареи.
Открытым вопросом остается, могут ли симптомами коронавирусной инфекции быть насморк или чихание.
Без сомнения, дети также могут подхватить коронавирус, однако у большинства из них проявляются лишь легкие симптомы болезни.
Кроме того, среди детей, у которых обнаружили коронавирус, гораздо ниже уровень смертности, чем среди представителей других возрастных групп.
В случае с другими болезнями дети, как правило, являются суперраспространителями - в частности потому, что контактируют с большим количеством людей (например, на детской площадке). Но в случае с коронавирусом до сих пор не понятно, какую роль дети играют в распространении болезни.
Мы знаем, что вспышка болезни произошла в китайском Ухане в конце 2019 года. Считается, что вирус передался от летучих мышей неизвестному животному, от которого в конечном итоге и заразился человек.
Но до сих пор не понятно, о каком именно животном идет речь. То есть представители этого вида до сих пор могут представлять опасность.
Простуда и грипп чаще встречаются в холодное время года, но в случае с коронавирусом до сих пор не понятно, как ситуация изменится с приходом лета.
Научные советники британского правительства уже заявили, что распространение коронавируса может не иметь сезонного эффекта. А если он и есть, то меньше, чем в случае с гриппом и простудой.
Для подавляющего большинства Covid-19 - это легкая инфекция. Но у 20% пациентов возникают серьезные осложнения. Почему? Мы не знаем.
Похоже, что частично это связано с состоянием иммунной системы, частично - с генетическим фактором. Но точный ответ на этот вопрос ученым только предстоит найти.
На эту тему есть много спекуляций. Опыт наблюдений за другими вирусами говорит нам, что в организме переболевшего ими человека, должны выработаться антитела, которые будут защищать его от повторного заражения.
Работает ли это в случае с коронавирусом - мы не знаем, ведь вирус начал распространяться только в декабре - прошло слишком мало времени, чтобы делать какие-то уверенные выводы.
Несмотря на сообщения о нескольких случаях повторного заражения - есть много вопросов к достоверности этих данных.
Вирусы постоянно мутируют, но в большинстве случаев их генетический код меняется незначительно.
Главная опасность заключается в том, что если вирус сильно мутирует, то иммунная система больше не распознает его, а вакцина не будет действовать.
Следите за нашими новостями в Twitter и Telegram
</doc>
<doc docid='bbc_news-52526671' lang='ukr' type='mono' source_url='https://www.bbc.co.uk/ukrainian/news-52526671' term='COVID'>
Італія послаблює карантин. Мільйони людей повернуться на роботу
Італія, одна з найбільш уражених пандемією країн, з понеділка запроваджує часткове послаблення карантину.
Італія, одна з найбільш уражених пандемією країн, з понеділка запроваджує часткове послаблення карантину.
Італійцям дозволять вільно пересуватися в межах регіонів, відвідувати родичів, гуляти в парках та замовляти їжу на виніс у ресторанах, займатися спортом на вулиці.
Також прем'єр-міністр Італії Джузеппе Конте анонсував повернення мільйонів людей до роботи.
"Понад 4 мільйони людей повернуться на роботу. Вони будуть використовувати громадський транспорт. Багато компаній і заводів відновлять роботу", - заявив очільник уряду.
В основному йдеться про компанії, орієнтовані на експорт. Відновлять роботу, зокрема, автопромисловість і найбільші італійські модні бренди.
Анонсуючи пом'якшення обмежень, Джузеппе Конте також закликав італійців не втрачати пильність, аби країна не стикнулася зі ще однією хвилею захворювання.
"Майбутнє нашої країни - в наших руках", - заявив прем'єр.
Близько двох місяців тому Італія стала першою країною у світі, яка запровадила на своїй території загальнонаціональний карантин.
Наразі ж там фіксують стабільне зниження рівня смертності. За добу в Італії через коронавірус померли 174 людини - це найнижчий показник за останні вісім тижнів.
Такі ж тенденції прослідковується в Іспанії та Франції, де вже зменшується захворюваність на Covid-19.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52212810' lang='ukr' type='mono' source_url='https://www.bbc.co.uk/ukrainian/features-52212810' term='COVID'>
Словник епохи коронавірусу: 20 термінів, які завжди нагадуватимуть про весну-2020
...
Ще кілька місяців тому мало хто з нас знав щось про віруси з "короною", "самоізоляцією" займалися лише соціопати і фрілансери з палаючими дедлайнами, а водіїв маршруток та священників ніхто й не думав називати "суперпоширювачами".
Сьогодні ж ми вже розбираємося у різних типах медичних масок і кольорах клапанів на респіраторах, знаємо, скільки спирту має бути у нормальних "санітайзерах" проти "ковідки" та організовуємо душевні "Zoom-вечірки".
BBC News Україна зібрала 20 термінів, які відтепер завжди нагадуватимуть нам про нелегку весну 2020 року.
Коронавіруси ("корона") - сімейство вірусів, 40 відомих науці видів. Звуться так через "корону" з молекул, якими вірус "обманює" клітини носія, щоб заразити їх. Донедавна найвідомішими були коронавіруси, які викликали "тяжкий гострий респіраторний синдром" (SARS, летальність - 9% від усіх інфікованих) та "близькосхідний респіраторний синдром" (MERS, летальність 35%). Вважають, що обидва штами виникли у тварин і передалися людині. Саме такі мутації, які "розмивають" міжвидові бар'єри для коронавірусів, роблять їх такими небезпечними - людський імунітет просто не готовий до боротьби. В народі коронавірус називають просто "короною".
Sars-CoV-2 - новий штам коронавірусу, "винуватець" нинішньої пандемії і всесвітнього карантину. Уперше виявили у людини лише в грудні 2019 року в китайському місті Ухань. Назва - скорочення від "Severe acute respiratory syndrome coronavirus 2", "тяжкий гострий респіраторний синдром коронавірусу - 2".
COVID-19 ("ковідка") - хвороба, яку викликає Sars-CoV-2. За статисткою, що вже є, вісім з десяти хворих переносять її у "легкій формі" - з лихоманкою, кашлем, іноді головним болем і болем у горлі. У 14% інфікованих виникає пневмонія з серйозними ускладненнями дихання - тоді потрібні апарати штучного дихання. А ще у 6% заражених хвороба доходить до критичної стадії, коли імунна система виходить з-під контролю і виникає ризик смерті. Ліків від "ковідки", як називають недугу в Україні, поки що немає. Але у більшості випадків вони і не потрібні, адже організм може перенести хворобу самостійно.
Карантин - обмеження в часи епідемії. Головна ідея - скоротити кількість контактів між людьми. Тому забороняють всі масові акції, закривають розважальні центри, парки і пляжі, зобов'язують носити маски, респіратори і медичні рукавички. Утім, карантин може бути ще жорсткішим - аж до заборони особистого транспорту, закритих міст і перекритих доріг між областями. "Локомотивом" карантину в Україні став міністр внутрішніх справ Арсен Аваков, який виступив за "тотальний повний карантин". Перші карантинні обмеження ввели 12 березня й кілька разів посилювали. А закінчитися карантин має 24 квітня, хоча в уряді припускають, що його можуть і продовжити, якщо динаміка поширення коронавірусу не знизиться.
Надзвичайна ситуація - режим, який вводиться в областях чи у всій країні, коли "порушуються нормальні умови життя". Наприклад - через епідемії. За надзвичайної ситуації влада може оголошувати різні санітарні заходи, евакуацію, посилювати охорону порядку, призупиняти роботу підприємств. В Україні "ситуацію" ввели 25 березня, після того, як її вже оголосили у 13 областях. Не слід плутати надзвичайну ситуацію зі значно більш жорстким "надзвичайним станом". Головна різниця - надзвичайна ситуація не обмежує конституційні права і свободи, а надзвичайний стан - цілком: він може обмежувати свободу руху, зібрань і навіть дозволяти примусове вилучення майна у фірм чи окремих людей. Надзвичайний стан у Україні зараз не вводили, хоча окремі його атрибути діють як частина карантину.
Самоізоляція ("залишайся вдома") - утримання від будь-яких безпосередніх контактів із зовнішнім світом. Щоб не заразитися, або не заразити нікого іншого. Спочатку самоізоляція була фактично добровільною - для тих, хто повернувся з-за кордону. І мала тривати два тижні. Але з введенням карантину самоізолюватися закликають вже всіх українців - "залишайся вдома", радять медики, правоохоронці, журналісти, телезірки та президент Зеленський. Водночас влада визначила, для кого самоізоляція обов'язкова: всі, хто контактував з хворими на "ковідку", у кого є її симптоми, або хто вже захворів, але не потребує госпіталізації. До "обов'язкових самоізолянтів" долучили ще й всіх літніх людей (60 років і старше). На самоізоляції дозволяють зрідка виходити лише за продуктами та в аптеки, якщо вони не далі, ніж за 2 км від дому, а також двічі на день вигулювати тварин.
Обсервація - "апгрейд" самоізоляції, коли людей вже обов'язковою ізолюють від зовнішнього світу у спеціальних місцях ("ізоляторах", якими можуть бути санаторії, як у Нових Санжарах, чи готелі, як "Козацький" в Києві). Триває два тижні, протягом яких медики мають визначити, чи є у людей на обсервації коронавірус. Обсервація обов'язкова для всіх, хто повернувся з-за кордону, хто контактував з хворими на COVID-19 та у кого з'явилися симптоми. Крім того, на обсервацію відправляють тих, хто втік з обов'язкової самоізоляції (тоді буде ще й штраф).
Соціальна дистанція - якщо вже довелося вийти на вулицю, то медики радять там бути подалі від інших людей. Мінімальна відстань - 1,5-2 метри. Саме на такій дистанції треба стояти в чергах. Крім того, на час пандемії радять відмовитися від рукостискань, обіймів та інших контактів, які порушують "соціальну дистанцію".
Експрес-тести - один з тестів на коронавірус, який роблять за 10-15 хв. Це - мазок з носа, його може зробити будь-який лікар у будь-яких умовах, навіть вдома. Але експрес-тест не дає остаточної відповіді - якщо він негативний, це не обов'язково означає, що людина точно здорова. Це лише свідчить, що у неї нема антитіл до коронавірусу. Самі ж антитіла з'являються не одразу, тому якщо людина захворіла вчора, сьогодні експрес-тест не покаже хвороби.
ПЛР-тести - більш детальні аналізи, які проводять лише у вірусологічних лабораторіях зі спеціальним обладнанням методом ПЛР ("полімеразна ланцюгова реакція"). Цей метод застосовують у багатьох сферах - від криміналістики до наукових експериментів (так, наприклад, встановлюють батьківство). Ці тести можуть виявити хворобу і в перші дні після зараження, але їхні результати треба чекати до трьох днів. Зазвичай ПЛР-тести роблять, щоб підтвердити експрес-тести.
ШВЛ - системи штучної вентиляції легень. Ці апарати використовують для підтримки хворих на COVID-19, які через ускладнення не можуть дихати самостійно, або ж дихання настільки слабке, що не забезпечує достатнього кисню для організму. Ключовий елемент для кризових хворих на COVID-19.
Спецрейс - спеціальні авіарейси, якими українців екстрено доправляли з інших країн до України через пандемію. Почалося все ще 20 лютого, коли спецрейс компанії SkyUp привіз кілька десятків українців та іноземців з тодішнього епіцентру епідемії - китайського міста Ухань. Далі спецрейси повертали українців з інших країн: Італії, США, Таїланду і т.д. 17 березня Україна повністю припинила пасажирське авіасполучення, тому спецрейси стали єдиною можливістю для українців з далеких країн повернутися додому літаком. Головна проблема - потрапити на такий літак.
Спецперепустка - єдиний спосіб потрапити у громадський транспорт у часи карантину. У Києві їх ввели 23 березня. Скористатися такими перепустками можуть лише ті, від кого критично залежить життя міста: медики, рятувальники, поліцейські, комунальники, продавці продуктових магазинів і аптек. Решті їздити громадським транспортом заборонено.
Захисні маски - стали справжнім символом епохи коронавірусу, а з 6 квітня ще й вашим обов'язковим атрибутом, якщо хочете вийти на вулицю. До березня вони фактично зникли з усіх аптек (нерідко на вході висіли написи: "Без масок не заходити. Масок у продажу немає"). Але потім поступово повернулися на ринок, зокрема в онлайнмагазинах - вже з новими цінами. Функціонально ж всі види масок (хірургічні, процедурні, чорні вугільні, саморобні марлеві, маски PITTA) не можуть повністю захистити від коронавірусу. Зате можуть захистити оточуючих, якщо сам носій маски інфікований.
Респіратори - ще один обов'язковий з 6 квітня аксесуар українців. Респіраторні маски вважаються кращим захистом, ніж медичні. З трьох класів захисту (FFP1, FFP2 і FFP3) останній - з червоним клапаном - може затримувати до 99% усіх частинок у повітрі, включно з вірусами. При цьому респіратори не захищають оточуючих від вас - через їхній клапан виходить концентрований видих, що може містити інфекцію.
Суперпоширювачі - носії вірусу, які можуть заражати багато людей. У середньому, за статистикою, інфіковані заражають коронавірусом двох-трьох-чотирьох людей (часто це члени родини). Але "суперпоширювачі" через свою соціальну активність можуть передавати хворобу десяткам чи навіть сотням інших. В Україні це пов'язане з родом занять - "суперпоширювачами" можуть бути водії маршруток, продавці, медики, священники та активні прихожани церков.
Zoom - платформа для відеоконференцій, онлайн-зустрічей і нарад. У відеочатах Zoom можуть одночасно брати участь до 100 учасників, через що програма стала одним з головних засобів спілкування під час пандемії. А активи компанії від початку спалаху коронавірусу дуже зросли. Поряд з робочими нарадами юзери почали влаштовувати Zoom-вечірки, музиканти - Zoom-концерти, а репетитори - Zoom-заняття. Виробили навіть своєрідний Zoom-етикет - відключати мікрофон ("м'ютитися"), коли не говориш, щоб не створювати лишній шум у спільній конференції, та не вмикатися з ванної, туалету чи з членом сім'ї у спідньому на фоні. Зрештою, тих, хто багато часу проводить у Zoom, почали називати "зумбі".
Дистанційне навчання - з введенням карантину школи та університети задумалися, як продовжити навчання дистанційно. Спочатку це виглядало лише як розсилка завдань, наприклад, через Viber. Пізніше навчали більше технологічно: через Zoom та GoogleClassroom ("гугл-класи") - сервіс Google, який об'єднав Google-документи, пошту Gmail і Google-диск для зберігання даних, що дозволяє вчителям і викладачам у реальному часі створювати завдання, перевіряти їх та коментувати. А потім допомогти освіті вирішило телебачення через трансляцію уроків на різних каналах (проєкт "Всеукраїнська школа онлайн"). Судячи з кількості переглядів на YouTube, найпопулярнішими телеуроками стали "руханки" - заняття з фізкультури, які проводять зірки.
Санітайзер (антисептик) - гігієнічний засіб, яким обробляють руки, інші відкриті ділянки тіла, телефони, клавіатуру комп'ютерів, робочі поверхні, щоб знищити можливий вірус на них. Як і у випадку з масками, з приходом коронавірусу в Україну санітайзери майже зникли з аптек, але потім почали знову з'являтися, навіть у великих тарах по кілька літрів. Утім, не всі "санітайзери" здатні знищувати коронавірус - для цього концентрація спирту в них має бути не менше 65%.
Дезінфекція - загальна назва процесу обробки поверхонь для знищення вірусу. Місцева влада організовує дезінфекцію у транспорті, на зупинках, у під'їздах та ліфтах, лавках, а також інших місцях, де буває багато людей. Працівники, які проводять дезінфекцію, одягнені у костюми хімзахисту, через що українські міста періодично нагадують Прип'ять у 1986 році та серіал "Чорнобиль".
Хочете отримувати найважливіші новини в месенджер? Підписуйтеся на наш Telegram або Viber!
...
</doc>
<doc docid='bbc_news-52336995' lang='ukr' type='mono' source_url='https://www.bbc.co.uk/ukrainian/news-52336995' term='COVID'>
Західна Європа завозить гастарбайтерів для порятунку врожаю
Через пандемію коронавірусу багато країн запровадили обмеження на переміщення людей і закрили кордони. В результаті, з-поміж іншого, постраждали фермери, яким потрібні сезонні робітники для збирання врожаю, здебільшого овочів та фруктів.
Через пандемію коронавірусу багато країн запровадили обмеження на переміщення людей і закрили кордони. В результаті, з-поміж іншого, постраждали фермери, яким потрібні сезонні робітники для збирання врожаю, здебільшого овочів та фруктів.
Фермери у Західній Європі почали завозити сезонну робочу силу чартерними рейсами, переважно з Румунії і Болгарії. Так роблять, наприклад, фермери в Німеччині, а їхній приклад наслідують у Британії.
Британські фермери попереджають, що без східноєвропейських гастарбайтерів їхній врожай може просто згнити.
Однак сезонні робітники наражають на небезпеку себе та інших.
У німецькій землі Баден-Вютремберг від Covid-19 помер гастарбайтер з Румунії.
Ім'я померлого не називають, але, як повідомляє  Spiegel, він збирав врожай спаржі, коли у нього з'явилися симптоми зараження (кашель). Незабаром він помер.
Очевидно, чоловік заразився вже в Німеччині.
Додаткові робочі руки потрібні практично всім фермерам і компаніям, особливо під час збирання фруктів, овочів і винограду.
Німеччина - не єдина країна, яка завозить сезонних робітників чартерними рейсами з Румунії та Болгарії.
Перший такй рейс - із 150 гастарбайтерами з Румунії - приземлиться у четвер у лондонському аеропорту Станстед.
Людей для сільськогосподарських робіт завозитимуть літаками щонайменше до кінця червня.
Наприклад, компанія G's Fresh з графства Кембриджшир завозить робітників з Румунії.
Дерек Вілкінсон, керівник компанії, каже, що його бізнес потребує до трьох тисяч тимчасових робітників для збирання врожаю зеленої цибулі у травні, а потім - зеленого гороху і бобових.
Фірма тісно співпрацює з представниками системи охорони здоров'я - у всіх румунських гастарбайтерів, що вилітають з аеропорту міста Ясси, перевірять температуру перед вильотом і після прибуття, за необхідності людей відправляють на карантин.
Британська профспілка фермерів (NFU) заявляє, що країна терміново потребує до 70 тис. сезонних робітників. Уряд Великої Британії і благодійні організації намагаються залучити до тимчасової роботи на фермах студентів і тих, хто працював у барах, кафе і ресторанах, які нині на карантині.
Інтернет-пошукачі повідомляють про різке зростання інтересу до роботи на полях.
За даними сайту Totaljobs, зацікавленість зросла більше ніж на 300% - лише за тиждень понад 50 тис. людей шукали інформацію про таку роботу.
Indeed.co.uk повідомляє, що між 18 березня і 1 квітня число запитів про роботу на полях зросла на їхньому сайті на 6000%.
Але не все так просто. Як розповіли у благодійній організації Concordia, за останні 10 днів 36 тисяч людей виявили інтерес до цієї роботи, з них шість тисяч пройшли онлайн-співбесіду. 900 з них отримали пропозиції роботи, але лише 112 погодилися на умови контракту.
Варто також зазначити, що чартерні рейси з Румунії і Болгарії організовують приватні компанії, а не британський уряд.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52267264' lang='ukr' type='mono' source_url='https://www.bbc.co.uk/ukrainian/news-52267264' term='COVID'>
Плоди ізоляції: Ассанж став батьком двох дітей, поки сидів у посольстві в Лондоні
Поки Джуліан Ассанж жив у ізоляції в посольстві Еквадору в Лондоні, в нього народилися двоє дітей.
Поки Джуліан Ассанж жив у ізоляції в посольстві Еквадору в Лондоні, в нього народилися двоє дітей.
Про це повідомила адвокатка Стелла Морріс, яка розповіла, що стосунки із засновником Wikileaks у неї розпочалися у 2015 році, тепер вона виховує їхніх спільних дітей.
Морріс розкрила цю таємницю напередодні річниці арешту Ассанжа - жінка побоюється поширення коронавірусу в тюрмі Белмарш, де наразі перебуває 48-річний Ассанж. За офіційними даними, понад 1 000 людей у британських в'язницях вже захворіли на Covid-19.
В інтерв'ю Mail on Sunday Стелла Морріс заявила, що вперше відкрито говорить про стосунки з Ассанжем - і робить це, оскільки побоюється за його здоров'я.
У 2012 році він знайшов притулок в лондонському посольстві Еквадору, рятуючись від екстрадиції у Швецію, де проти нього була відкрита справа про сексуальні домагання. Ассанж також оскаржує запит на його екстрадицію з Британії до США, де його звинувачують у шпигунстві.
Як розповіла Стелла Морріс, вона відвідувала Ассанжа майже щодня і добре знає його. Їхні близькі стосунки розпочалися у 2015 році, а через два роки вони заручилися.
Жінка розповіла, що Ассанж спостерігав за пологами обох синів по відеозв'язку, а зрештою вона разом із дітьми часто відвідувала його в посольстві, де він перебував в ізоляції.
"Це був свідомий вибір - народити дітей, щоб зруйнувати навколо нього ці чотири стіни і уявити життя за межами цієї тюрми, - каже Морріс. - Тоді як для багатьох створити родину в таких умовах здасться божевіллям, для нас це було єдиним розумним вибором. Діти зростають дуже щасливими".
Джуліана Ассанжа арештували 11 квітня 2019 року на території посольства Еквадору. Його засудили до 50 тижнів тюрми за порушення умов звільнення під заставу.
Восени минулого року його мали випустити з в'язниці, але суддя вирішив, що Ассанж має залишатися під вартою, поки не звершаться слухання за справою про екстрадицію до США.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52397825' lang='ukr' type='mono' source_url='https://www.bbc.co.uk/ukrainian/press-review-52397825' term='COVID'>
Журналіст, який "передбачив" пандемію, схожу на нинішню
Для більшості народів світу пандемія Covid-19 - це нове, досі небачене, що спонукає знаходити кроки у відповідь на тлі десятків тисяч смертей та мільйонів тих, хто підхопив вбивчий вірус.
Для більшості народів світу пандемія Covid-19 - це нове, досі небачене, що спонукає знаходити кроки у відповідь на тлі десятків тисяч смертей та мільйонів тих, хто підхопив вбивчий вірус.
Урядовці і представники міжнародних організацій переконують людство, що ніхто не сподівався на такий розвиток подій у 21-му столітті, коли здавалося, що більшість інфекцій вже подолані й їхнє поширення не може становити серйозної загрози.
Однак, ще задовго до того, як коронавірус став головною новиною стрічок, лунали поодинокі голоси, що передрікали розвиток подій, який нині став жахом для цілої планети.
Один з них - журналіст поважного американського видання The New Yorker, лауреат Пулітцерівської премії Лоуренс Райт.
Його трилер "Кінець жовтня", написаний минулого року, із вражаючою точністю описує саме ті події, які є реаліями сьогодення.
Автор роману нещодавно визнав: "Нині, коли я читаю газету, у мене складається враження, що я читаю черговий розділ моєї книги".
Роман називається "Кінець жовтня", його події відбуваються в таборі для інтернованих осіб в Індонезії.
Всесвітня організація охорони здоров'я посилає туди американського вірусолога Генрі Парсонса розібратися, від чого в таборі несподівано померли 47 осіб.
Те, що вчений виявляє, наводить на нього жах, адже він розуміє, що дуже скоро його знахідка матиме приголомшливі наслідки для всього світу. А тим часом заражений чоловік збирається приєднатися до мільйонів учасників щорічного хаджу мусульман до Мекки.
І тепер Парсонс звертається до саудівської королівськох родини, намагаючись запровадити карантин у святому місті.
Поки вище військове керівництво США намагається реагувати на те, що може бути актом біологічної війни, урядовці на місцях розводять руками і скаржаться на відсутність медичного обладнання.
Новий вірус руйнує економічні, політичні і релігійні зв'язки між країнами, швидко знищуючи населення планети. Не є вийнятком і родина Парсонса в американській Атланті. Його дружина розуміє, що вже ніколи не побачить чоловіка, адже людство поглинає світова війна.
Як зазначила New York Times, "дуже прикро, що наші лідери не змогли передбачити такий розвиток подій", як це зробив журналіст, який зібрав до купи перші ознаки незнаної хвороби. "Він не провидець, - пише газета. - Він просто дуже хороший журналіст".
Сам автор роману розповів про свій трилер таке: "Я мав розмови із багатьма науковцями і епідеміологами. Я розмовляв із представниками уряду та військової розвідки. Всі вони погоджувалися із моїми побоюваннями, що щось таке може дійсно статися".
Газета зазначає, що Райт не перший, хто намагався змусити суспільство серйозно поставитися до можливості світової пандемії із досі небаченими наслідками. Ще 26 років тому журналістка Лорі Гаррет написала роботу "Чума, що настає".
У 2015 році Білл Гейтс виступив з TED Talk - зараз його переглядають понад 20 мільйонів разів - під назвою "Наступний спалах? Ми не готові".
В 2011 році у США вийшов фільм "Зараза", який дуже влучно описав поширення світом вірусу, який в Азії перекинувся з кажанів на людей.
"Найбільший ризик глобальної катастрофи - це вже не ядерна війна, а високоінфекційний вірус", - наголошував він ще тоді.
У 2019 році уряд Президента США Дональда Трампа спроектував серію симуляцій, в яких респіраторний вірус з Китаю поширюється по всьому світу, інфікуючи 110 мільйонів американців. Незважаючи на це, Трамп не сприйняв загрозу серйозно, на відміну від дуже невеликої кількості тих, хто передбачував щось подібне, підсумовує New York Times.
Переклад підготувала Наталка Матюхіна, Служба моніторингу ВВС.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51988686' lang='ukr' type='mono' source_url='https://www.bbc.co.uk/ukrainian/news-51988686' term='COVID'>
Коронавірус: які вакцини і тести випробовують в різних країнах світу
Медики у всьому світі працюють над вакциною проти Covid-19. Хто випробовує вакцини, і чи можна сподіватися на те, що вже найближчим часом ліки з'являться у загальному доступі?
Медики у всьому світі працюють над вакциною проти Covid-19. Хто випробовує вакцини, і чи можна сподіватися на те, що вже найближчим часом ліки з'являться у загальному доступі?
В середині березня Всесвітня організація охорони здоров'я оприлюднила 41 варіант "вакцин-кандидатів".
Серед розробників - великі світові фармацевтичні холдинги й відомі університети: Оксфордський університет в Англії, Інститут Пастера у Франції.
Минулого тижня деякі з них оголосили про початок клінічного тестування на людях. Які вакцини і в яких країнах наразі тестують?
Нещодавно у кількох містах США стартували програми з клінічних випробувань вакцини проти коронавірусу на волонтерах.
Як розповіли ВВС в дослідницькому центрі Inovio в Сан-Дієго, там тестування триватимуть кілька місяців, але навіть якщо вони будуть успішними, на масову появу вакцини можна буде розраховувати лише ближче до середини наступного року.
У п'ятницю про початок випробувань вакцини проти Covid-19 повідомив російський Росспоживнагляд. У пресслужбі відомства говорять про появу вакцини у четвертому кварталі 2020 року. РБК повідомляє, що препарат випробовують на тваринах.
Раніше про тестування потенційної вакцини на людях оголосили дві лікарні у Бостоні. У програмі Массачусетської центральної лікарні беруть участь троє волонтерів, але частина з них отримає плацебо.
Фахівці дослідницького центру Kaiser Permanente в Сіетлі експериментально вакцинували 4-х добровольців, повідомило 17 березня АР. Їм зробили щеплення, що містить безпечний генетичний код коронавірусу.
У вівторок китайська компанія CanSino Biologics заявила, що її версію вакцини під назвою Ad5-nCoV схвалили для першої фази клінічних випробувань. Вакцина містить фрагмент генетичного коду вірусу, повідомляє Newsweek.
Оптимізація тестування на коронавірус - важливий аспект боротьби з епідемією. Деякі європейські країни і США стикнулися з дефіцитом наборів для тестування.
Британський прем'єр Борис Джонсон цього тижня пообіцяв, що в Британії на вірус тестуватимуть 25 тисяч людей щодня. Але в середу голова британської колегії терапевтів Мартін Маршалл визнав, що Британія зіткнулась з дефіцитом тестів на Covid-19.
На дефіцит наборів скаржиться також північ Італії, один з найбільш інфікованих регіонів Європи.
Крім того, вчені розробляють нові методи тестування на вірус. У четвер про перше успішне випробування нового методу повідомила команда науковців з Ізраїлю. Цей метод молекулярного тестування може охопити кілька зразків одночасно, кажуть його розробники.
У Європі та США відразу кілька компаній цього тижня випустили швидкі тести для виявлення коронавірусу в домашніх умовах. Однак в Америці виникла проблема з ліцензуванням. Поки жоден з наборів не отримав ліцензії від Управління з санітарного нагляду США.
Британський прем'єр також пообіцяв закупити експрес-тести на антитіла до коронавірусу. Вони схожі на тести на вагітність. Люди зможуть самостійно перевіряти, чи перехворіли вони на Covid-19.
Це важливо, оскільки у багатьох відсутні симптоми хвороби, при цьому вони є вірусоносіями. Люди, що вже перехворіли й отримали імунітет, зможуть повернутися до нормального ритму життя без загрози інфікувати інших.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52364590' lang='ukr' type='mono' source_url='https://www.bbc.co.uk/ukrainian/news-52364590' term='COVID'>
Хроніки коронавірусу: ВООЗ запевняє, що його не створили в лабораторії Уханя
Всесвітня організація охорони здоров'я заявила, що коронавірус має тваринне походження, що заперечує повідомлення про його виробництво в лабораторії Уханя.
Всесвітня організація охорони здоров'я заявила, що коронавірус має тваринне походження, що заперечує повідомлення про його виробництво в лабораторії Уханя.
Минулого тижня президент США Дональд Трамп заявив, що його адміністрація перевіряла інформацію про можливе походження вірусу з лабораторії в Ухані.
Ухань - місто в Китаї, де зареєстрували перші випадки Covid-19 минулого року.
Загалом зараз у світі понад 2,5 мільйона людей інфіковані коронавірусом.
Загальна кількість померлих складає 171 810 людей.
У вівторок речниця ВООЗ заявила, що всі докази вказують на те, що вірус не був сконструйований у лабораторії чи ще десь.
"Можливо, швидше за все, що вірус має тваринне походження", - кажуть у ВООЗ.
Як він передався від тварин до людей - досі незрозуміло.
"Найімовірніше, що він був у кажанів, але як він потрапив від них до людей - ще треба дослідити", - йдеться в заяві.
Президент США Дональд Трамп пообіцяв підписати наказ про тимчасове припинення імміграції до США.
У своєму Twitter Трамп написав, що це рішення він ухвалив "через напад невидимого ворога" (так він раніше говорив про коронавірус), а також виходячи з "необхідності захистити робочі місця наших чудових американських громадян".
Через пандемію коронавірусу США дозволяють в'їзд людям з Мексики і Канади тільки в разі крайньої потреби. Такі заходи будуть діяти щонайменше до середини травня.
Також існують суттєві обмеження на в'їзд до США громадян європейських країн і Китаю, але в країну, як і раніше, можуть приїжджати власники тимчасових робочих віз, студенти та бізнесмени.
У США на Covid-19 захворіли майже 800 тисяч людей. Це країна з найбільшою кількістю інфекцій у світі.
За кількістю смертей на першому місці також США - 24 тисячі загиблих, далі йде Італія - 24 тисяч, Іспанія - 20 тисяч, Франція - 20 тисяч.
Втім, у понеділок італійська влада повідомила, що в країні вперше зменшилась кількість людей з підтвердженим коронавірусом.
Чиновники називають це хорошим знаком для країни, яка найбільше в Європі постраждала від коронавірусу.
Тим часом, Франція стала четвертою після Італії, Іспанії і США країною, де кількість жертв коронавірусу перевищила 20 тис.
Більше третини всіх смертей у Франції припадає на будинки для людей похилого віку.
Німеччина скасувала культовий пивний фестиваль Октоберфест.
Подія була традиційно запланована на початок жовтня у Мюнхені і мала принести місту близько 1 млрд доларів. Щороку туди приїздить близько 6 млн людей.
На жаль, ваш браузер не може відобразити мапу
У ВООЗ закликають виходити з карантину поступово. Передчасне послаблення може призвести до сплеску нових інфекцій, повідомила організація у вівторок. Принаймні до того часу, поки не знайдуть ефективну вакцину.
Кожен уряд, який думає про полегшення карантинних заходів, повинен планувати це поетапно, постійно контролюючи ситуацію.
Тим часом, у сусідній Білорусі вже більше хворих на коронавірус, ніж в Україні. Станом на 20 квітня, там було 6200 хворих.
МОЗ Білорусі повідомляє, що в країні зробили понад 100 тисяч тестів. При цьому не зазначають, яких - методом ПЛР чи експрес.
Понад 500 людей одужали, а 51 людина померла.
Пресслужба Олександра Лукашенка сьогодні підтвердила, що коронавірус виявили у людини, з якою президент нещодавно грав у хокей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52217237' lang='ukr' type='mono' source_url='https://www.bbc.co.uk/ukrainian/features-russian-52217237' term='COVID'>
Как провериться на коронавирус в Украине
Кого тестируют, а кого - нет? Сколько людей уже протестировали? Куда обращаться, если вам отказали в тесте на коронавирус? Рассказывает ВВС News Украина.
Кого тестируют, а кого - нет? Сколько людей уже протестировали? Куда обращаться, если вам отказали в тесте на коронавирус? Рассказывает ВВС News Украина.
С распространением коронавируса в Украине меняются и правила тестирования на коронавирус.
Если раньше тестировали людей, вернувшихся недавно из-за границы или имевших контакты с такими людьми, и только при наличии симптомов, то сейчас круг тестируемых становится гораздо шире.
В Министерстве охраны здоровья Украины призывают при появлении симптомов респираторных заболеваний сразу обращаться к семейному врачу. Также  там призывают оставаться дома.
Наиболее распространенными симптомами COVID-19 являются повышенная температура, сухой кашель, боль в мышцах.
Семейный врач должен провести консультацию и решить, что делать дальше. Он может сам выехать к больному или направить к пациенту мобильную бригаду экстренной медицинской помощи.
Эта бригада должна взять у пациента образцы на анализ.
Таких бригад в Украине - более 500, выезжают они только по вызову семейного врача, рассказал Виктор Ляшко, заместитель министра здравоохранения.
Если семейного врача у вас нет, нужно звонить 103. Там вас должны проконсультировать.
Однако скорая экстренная медицинская помощь не будет выезжать на каждый случай, если нет критериев для госпитализации больного, заявил Ляшко.
Также необходимо провести тестирование всех контактных лиц.
В Минздраве опубликовали критерии, по которым человек может считаться контактным:
Пользователи соцсетей часто жалуются, что врачи отказывают в тестах на коронавирус, либо ждать результатов тестов приходится несколько дней.
Известно, что экспресс-тест показывает результат через 10-15 минут, но он не очень точный.
Метод полимеразной цепной реакции (ПЦР) - один из самых новых и точных способов диагностики. Результат, как правило, готов через 5-7 часов.
В Минздраве говорят: если у вас есть симптомы коронавируса и вам отказали в проведении теста, нужно обращаться на горячую линию области и МОЗ - 0800505 201. Однако в ведомстве призывают не злоупотреблять этим.
"Сегодня мы можем тестировать все случаи подозрений, а также фиксируем и тестируем каждый случай пневмонии, который есть в наших стационарах. В то же время, лаборатории обязаны отбирать материалы на исследования у умерших от пневмонии, чтобы не пропустить случаи коронавирусной болезни", - отметил Ляшко.
В Минздраве пояснили, что главная задача Украины в борьбе с коронавирусом - не допустить паралича системы здравоохранения из-за роста заболеваемости граждан.
"Украинцы не должны заниматься самолечением и не затягивать болезнь до критического состояния", - заявил Виктор Ляшко.
По состоянию на 7 апреля в Украине протестовали на коронавирус методом ПЦР более 15 тысяч человек. Об этом BBC News Украина рассказали в Центре общественного здоровья.
Однако в Минздраве отмечают, что лаборатории способны проводить гораздо больше тестов - до 30 тысяч методом ПЦР в неделю, заявил Ляшко. Но почему-то проводят значительно меньше - до 1500 образцов в день.
"Вирусологические лаборатории сегодня не загружены на 100%, поэтому пересматриваем и смотрим на алгоритмы доставки образцов. Пересматриваем, где может быть сбой", - пояснил Ляшко причины малого количества тестов.
Недавно в Украину из Китая доставили несколько партий экспресс-тестов, а также ПЦР-тестов для выявления коронавируса. В Офисе президента ранее говорили о сотнях тысяч тестов.
Экспресс-тест занимает 10-15 минут. Для этого берут мазок из носа или кровь. Этот тест может сделать любой врач в любых условиях, даже дома.
Лабораторная проверка - это когда тесты делают только в вирусологических лабораториях со специальным оборудованием методом ПЦР (полимеразная цепная реакция). Такие лаборатории есть только в специально оборудованных больницах в областных центрах Украины.
Частные лаборатории и клиники, которые имеют соответствующую лицензию и мощности, также могут проводить ПЦР-тестирование на COVID-19, рассказали в Минздраве.
Они должны отчитываться о каждом случае коронавирусной болезни и информировать об этом региональные учреждения общественного здоровья.
Вакцину от коронавируса пока не создали, как и специального противовирусного лечения, - ученые над этим только работают.
Но большинство пациентов выздоравливают в больницах. Инфицированных людей лечат, облегчая симптомы.
ВОЗ дала рекомендации по снижению риска заражения COVID-19: регулярно и тщательно мыть руки, не трогать лицо, не употреблять в пищу плохо обработанное мясо, молоко и яйца. Также воздерживаться от поездок в затронутые болезнью регионы, избегать контактов с больными людьми, держаться на расстоянии более метра с любым человеком, который чихает или кашляет".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52337109' lang='ukr' type='mono' source_url='https://www.bbc.co.uk/ukrainian/news-52337109' term='COVID'>
Хроніки коронавірусу: Данія відкриває перукарні та супершоу проти Covid-19

Кількість заражень коронавірусом у світі досягла 2,2 млн людей. Всього померли понад 154 тис. людей, видужали - понад 570 тисяч.
Лідером за кількістю виявлених випадків залишається США - понад 706 тис. випадків.
Далі йдуть Іспанія (майже 200 тис.), Італія (172 тис.) та Франція (майже 150 тис.).
Так само найбільше смертей від коронавірусу зафіксували в США - понад 33 тисячі.
В Європі найбільше померлих в Італії - 22,7 тис., Іспанії - 20 тис., Франції - понад 18 тис., Британії - 14,6 тис.
Данія зважилась на рішуче послаблення карантину. Цього тижня тут відкрили молодші школи, а з 20 березня вирішили дозволити працювати контактним видам бізнесу - салонам краси, перукарням та салонам татуювань і пірсингу.
Компаніям все одно доведеться дотримуватися заходів безпеки та забезпечувати можливість дотримуватись соціальної дистанції.
Також працюватимуть стоматологи, фізіотерапевти та психологи,
З 27 квітня відкриються суди.
Але поки що не працюватимуть кафе, ресторани та школи для дітей старших 12 років.
У Німеччині заявили, що карантин протягом місяця дозволив взяти під контроль поширення коронавірусу.
За словами місцевого міністра охорони здоров'я, починаючи з 12 квітня кількість тих, хто одужував, перевищувала кількість нових інфікованих.
У Німеччині виявили понад 140 тис. випадків коронавірусу, загинули від хвороби понад 4 тис. людей - це в п'ять разів менше ніж в Італії, Іспанії чи Франції.
Але кількість жертв продовжує зростати.
Втім, карантин вже почали послаблювати. Канцлер Німеччини Ангела Меркель оголосила, що наступного тижня відкриють деякі магазини, а з травня деякі учні повернуться до шкіл.
Понад сто світових зірок візьмуть участь у восьмигодинному телевізійному шоу, яке транслюватимуть в прямому ефірі "Один світ: всі разом вдома".
У шоу візьмуть участь в тому числі Леді Гага, Rolling Stones, Елтон Джон та Біллі Айліш.
Усі зірки співатимуть у себе вдома.
Шоу заплановано провести у ніч на неділю.
Захід проходить за сприяння Всесвітньої організації охорони здоров'я. Усі отримані кошти підуть на боротьбу з коронавірусом у світі.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52357143' lang='ukr' type='mono' source_url='https://www.bbc.co.uk/ukrainian/features-52357143' term='COVID'>
Як брудне повітря впливає на смертність від коронавірусу
Два дослідження показують, що високий рівень забруднення повітря може підвищити ризик смерті від Covid-19.
Два дослідження показують, що високий рівень забруднення повітря може підвищити ризик смерті від Covid-19.
Доктор Марія Нейра із Всесвітньої організації охорони здоров'я (ВООЗ) розповіла BBC News, що країни з високим рівнем забруднення, яких багато в Латинській Америці, Африці та Азії, повинні вживати невідкладних заходів.
Люди, які мали хвороби, пов'язані із забрудненням, також мали тяжкий перебіг коронавірусної інфекції.
Водночас медики кажуть, що говорити про прямий зв'язок наразі зарано.
"Ми будемо створювати мапу найбільш забруднених міст на основі нашої бази даних для підтримки національних органів влади у цих регіонах, щоб вони могли підготувати план реагування на епідемію", - сказала д-р Нейра.
Американське дослідження свідчить, що рівень летальності від Covid-19 зростає приблизно на 15% у районах, що мали навіть незначне збільшення рівня забруднення дрібними частинками протягом кількох років до пандемії.
"Графіки показників смертності від Covid-19, як правило, повторюють графіки як районів із високою щільністю населення, так і з високою кількістю твердих частинок PM2.5", - йдеться у доповіді Гарвардського університету.
Раніше вчені вже знаходили зв'язок між цими частинками, діаметр яких у 30 разів менший за діаметр людської волосини, та проблемами зі здоров'ям, зокрема респіраторними інфекціями та раком легенів.
Гарвардське дослідження ще не рецензували, але професорка Аннет Пітерс з кафедри епідеміології з Мюнхенського університету Людвіга Максиміліана розповіла ВВС, що його результати узгоджуються з попередніми доповідями про госпіталізацію та смертність через пневмонії.
"Це одне з перших досліджень, що обґрунтовують наші підозри та гіпотези про те, що забруднення повітря твердими частинками може посилювати тяжкість перебігу Covid-19", - сказала вона.
"Ми сподіваємось, що це допоможе запобігти погіршенню якості повітря, особливо коли чуємо про чиновників, які хочуть послабити правила щодо забруднення на тлі цієї пандемії", - каже авторка дослідження, професорка Франческа Домінічі.
Ще одне дослідження, проведене Сієнським університетом в Італії та Орхуським університетом в Данії, передбачає можливий зв'язок між високим рівнем забруднення повітря та смертями від коронавірусу на півночі Італії.
У регіонах Ломбардія та Емілія Романья рівень летальності становив близько 12%, порівняно з 4,5% у решті Італії.
У дослідженні, опублікованому в Science Direct, зазначають: "Високий рівень забруднення на півночі Італії слід вважати додатковим фактором високого рівня смертності, зафіксованого в цій області".
Слід також враховувати склад населення, вік, різні системи охорони здоров'я та різницю в політиці щодо профілактики у різних регіонах.
Тим часом, Сезар Бугаосан з Асоціації лікарів дихальної системи на Філіппінах, каже: "За нашими попередніми даними, майже всі загиблі у країні люди, які померли через коронавірус, мали супутні захворювання, більшість з яких пов'язані із забрудненням повітря".
За даними ВООЗ, забруднення повітря вбиває близько семи мільйонів людей щороку.
І понад 90% населення світу проживає у місцях, де забруднення повітря перевищує норми, переважно в бідних країнах.
Згідно з минулорічним звітом Світового банку, більшість уражених країн розташовані у Південній Азії, на Близькому Сході, у південній Сахарі та Північній Африці.
Міста у Чилі, Бразилії, Мексиці та Перу також мають небезпечний рівень забруднення повітря, згідно з даними кількох звітів ВООЗ та Організації Об'єднаних Націй.
Але Всесвітній звіт про якість повітря за 2019 рік стверджує, що найбільше міст із високим рівнем забруднення повітря розташовані в Індії.
В Індії зафіксували 521 смерть від Covid-19.
Д-р С. К. Чабра, завідувач легеневого відділення у спеціалізованій лікарні Primus Super в Делі, каже: "Якщо ми побачимо значне зростання поширення вірусу, люди, які мають супутні хвороби через забруднення повітря, безумовно, постраждають сильніше".
Президент Фонду громадського здоров'я Індії проф. Шрінат Редді заявив: "Якщо забруднене повітря вже пошкодило дихальні шляхи та тканини легенів, в організму скорочується резерв для боротьби із натиском коронавірусу".
Але доктор Ражні Кант Срівастава з Індійської ради медичних досліджень зазначає: "Немає достатньої кількості доказів, і ми також не проводили жодного такого дослідження".
Під час спалаху Sars у 2002 році, спричиненого іншим штамом коронавірусу, заразилися понад 8000 людей у 26 країнах і померли майже 800 людей.
Дослідження Каліфорнійського університету в Лос-Анджелесі, проведене в 2003 році, дійшло висновку, що ймовірність загинути від цієї хвороби була вдвічі вищою в людей із районів з більшим забрудненням повітря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51623142' lang='ukr' type='mono' source_url='https://www.bbc.co.uk/ukrainian/news-51623142' term='COVID'>
Італія на карантині після спалаху коронавірусу - випуск новин 24.02.2020
У випуску 24 лютого:
У випуску 24 лютого:
Ви також можете подивитися випуск за цим лінком.
І підписуйтеся на наш Youtube-канал!
</doc>
<doc docid='bbc_news-51680825' lang='ukr' type='mono' source_url='https://www.bbc.co.uk/ukrainian/news-51680825' term='COVID'>
В Ірані від коронавірусу померли щонайменше 210 людей
Щонайменше 210 хворих на коронавірус померли в Ірані, повідомили джерела ВВС в системі охорони здоров'я країни.
Щонайменше 210 хворих на коронавірус померли в Ірані, повідомили джерела ВВС в системі охорони здоров'я країни.
Ці дані дуже сильно перевищують цифри, наведені офіційною владою Ірану, - 34 померлих.
Офіційні дані щодо хворих у країні складають 388 людей, проте багато експертів сумніваються у їхній правдивості.
Більшість жертв хвороби - у столиці країни Тегерані та місті Куом, де стався спалах хвороби.
Сьогодні парламент країни розійшовся на невизначений термін.
Влада Ірану заперечує, що приховує реальний масштаб епідемії.
Показово, що на коронавірус захворів заступник міністра охорони здоров'я.
Багато країн заборонили сполучення з Іраном.
Загалом підтверджено понад 80 тисяч хворих на новий коронавірус у понад 40 країнах світу. З них переважна більшість - у Китаї.
Covid-19, респіраторне захворювання, яке вже забрало життя понад 2700 людей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52326553' lang='ukr' type='mono' source_url='https://www.bbc.co.uk/ukrainian/features-52326553' term='COVID'>
Коронавірус: чи міг він "втекти" з лабораторії?
Повідомлення Держдепартаменту США свідчать, що працівники американського посольства були стурбовані біобезпекою у вірусній лабораторії в китайському Ухані.
Повідомлення Держдепартаменту США свідчать, що працівники американського посольства були стурбовані біобезпекою у вірусній лабораторії в китайському Ухані.
Ця лабораторія розташована у тому самому місті, де спалах коронавірусу вперше потрапив до світової уваги.
Також президент Дональд Трамп заявляв, що уряд США вивчає непідтверджені повідомлення про "витік" вірусу з лабораторії.
Наскільки імовірною є така теорія?
Газета Washington Post поширила інформацію, отриману з дипломатичних повідомлень. У них йдеться про те, що у 2018 році американських учених-дипломатів кілька разів відправляли до китайської дослідницької установи. Вони надіслали два попередження у Вашингтон про неналежний рівень безпеки в лабораторії.
Як ідеться у статті, диломати були стурбовані недоліками безпеки та менеджменту в Інституті Вірусології в Ухані (WIV) та просили про допомогу.
У статті також стверджується, що дипломати боялися, що дослідження коронавірусу в кажанів, які проводили в цій лабораторії, створюють ризики виникнення нової пандемії типу Sars.
Газета пише, що ці дипломатичні повідомлення знову розпалили суперечки в американському уряді про те, чи могла WIV або інша лабораторія в Ухані бути джерелом вірусу, який спричинив нинішню пандемію.
Про спалах хвороби стало відомо наприкінці минулого року. Перші випадки захворювання пов'язали з базаром в Ухані, де продавалися тварини.
Але попри припущення в інтернеті, поки що немає жодних доказів того, що вірус Sars-CoV-2 (який спричиняє COVID-19) ненавмисно випустили з лабораторії.
Лабораторії, що вивчають віруси та бактерії, дотримуються системи під назвою BSL, що означає Biosafety Level (Рівень біобезпеки).
Є чотири рівні, які залежать від типу біологічних агентів, що вивчаються, і від заходів безпеки, яких необхідно дотримуватись для їхньої ізоляції.
Biosafety Level 1 (BSL-1) - найнижчий, і використовується у лабораторіях, які вивчають добре відомі біологічні речовини, які не загрожують людям.
Заходи безпеки зростають до Biosafety Level 4, найвищого рівня, який призначений для тих лабораторій, що працюють із найнебезпечнішими патогенами, від яких є обмаль вакцин чи ліків: Ебола, вірус Марбурга, і - у випадку лише двох лабораторій у США та Росії - віспи.
BSL-стандарти використовуються в усьому світі, однак із незначними відмінностями.
"Наприклад, росіяни позначають лабораторії з найвищим рівнем ізоляції цифрою 1, а найнижчим - цифрою 4, тобто прямо протилежно стандарту, але реальні заходи та вимоги інфраструктури схожі", - каже доктор Філіппа Лентзос, експерт із біобезпеки у Королівському Коледжі Лондона.
Та хоч Всесвітня Організація Охорони Здоров'я  (ВООЗ) опублікувала посібник із різних рівнів безпеки, жодні міжнародні угоди не змушують дотримуватися цих стандартів.
"Їх розробили, щоб працювати безпечно, щоб ті, хто працюють в лабораторії, не заразили самі себе та своє оточення, і щоб не було випадкових витоків у довкілля", - каже доктор Лентзос.
Однак вона додає: "Батіг, так би мовити, приходить разом із пряником. Якщо хочеш робити проєкти разом із міжнародними партнерами, вони вимагають, щоб лабораторії дотримувались певних стандартів. Або якщо хочете продавати на ринку товари чи послуги (наприклад, тести), ви мусите працювати за міжнародними стандартами".
Справді, Уханський інститут вірусології отримала фінансування від США разом із допомогою від американських дослідницьких інститутів. У повідомленнях дипломатів йшлося навіть про надання ще більшої допомоги.
Коротка відповідь полягає в тому, що ми не знаємо цього з інформації, наведеної у Washington Post.
Однак загалом є багато способів порушити заходи безпеки в лабораторії, яка працює з біологічними агентами.
За словами доктора Лентзоса, може йтися про таке: "Ті, хто має доступ до лабораторії, тренування та повторне тренування вчених та фахівців, процедури зі складання протоколу, символіка, інвентарні списки патогенів, процедура повідомлення про нещасні випадки, алгоритм дій у разі надзвичайної ситуації".
Але наскільки унікальними були побоювання дипломатів?
Нещасні випадки трапляються. У 2014 році забуті ампули з віспою залишили у картонній коробці у дослідницькому центрі поблизу Вашингтона. У 2015 році американські військові помилково надіслали дев'ятьом лабораторіям по всій країні та військовій базі у Південній Кореї живі зразки карбункули замість мертвих спор.
Стандарти безпеки в лабораторіях нижнього краю шкали BSL є різними, і багато дрібних порушень не потрапляють у новини.
Однак є порівняно мало лабораторій з позначкою BSL-4. Вікіпедія наводить список з 50-ти в усьому світі, однією з яких і є Уханський інститут вірусології. Проте підтвердженого переліку немає.
Ці лабораторії мають бути побудовані за дуже високими стандартами, адже вони працюють із найнебезпечнішими патогенами, що відомі в науці.
Як результат, в них зазвичай дуже добра історія безпеки. Тому будь-які побоювання щодо процедур у таких закладах були б надзвичайною подією.
Майже одразу по тому, як стало відомо про новий коронавірус, з'явилися і різного роду міркування - значною мірою безпідставні - щодо його походження.
Одна теорія, що ширилася в січні, припускала, що вірус створили в лабораторії як біологічну зброю. Вчені неодноразово спростовували ці закиди і зазначали, що згідно з дослідженнями, вірус походить від тварин, найімовірніше, від кажанів.
Віруси також можна створити з метою фундаментальних наукових досліджень. Наприклад, є дослідження, які посилюють здатність патогену викликати захворювання, для того щоб вивчити, як віруси можуть видозмінюватися у майбутньому.
Однак американське дослідження геному коронавірусу, опубліковане у березні, не показало жодних свідчень того, що його створили штучно.
"Порівнюючи послідовності геномів відомих штамів коронавірусу, ми можемо з певністю стверджувати, що SARS-CoV-2 виник природним способом", - заявила співавторка дослідження Крістіан Андерсен із Scripps Research.
Інша заява стосується випадкового витоку природного вірусу з лабораторії. Близькість щонайменше двох дослідницьких інститутів, що вивчають інфекційні захворювання, до ринку морепродуктів в Ухані, де виявили спалах, породили припущення про зв'язок між ними.
Те, що Уханський інститут вірусології досліджував коронавірус у кажанів є відомим задокументованим фактом. Ця робота була цілком законною. Її результати публікували у міжнародних журналах. З огляду на досвід країни зі спалахом Sars на початку 2000-х років, це не повинно дивувати.
Доктор Лентзос каже, що питання походження є "дуже складним", і додає, що "були тихі, неафішовані дискусії… серед експертів із біобезпеки, які мали сумніви щодо теорії походження вірусу з ринку морепродуктів, яку активно просував Китай".
Однак досі немає свідчень того, що якийсь дослідницький інститут в Ухані був джерелом Sars-CoV-2.
16 квітня речник міністерства закордонних справ Китаю Жао Ліджіан згадав цю тему на пресконференції, і заявив журналістам, що представники ВООЗ "багато разів казали, що немає доказів того, що новий коронавірус створили в лабораторії".
Президент Дональд Трамп, якого критикували за ставлення його адміністрації до пандемії, твердить, що американський уряд вивчає теорію лабораторного походження.
Китай неодноразово критикували за брак прозорості на ранніх стадіях спалаху хвороби, а Держсекретар Майк Помпео сказав, що Пекін "має правдиво розповісти", що йому відомо.
Але посеред цієї словесної війни між країнами триває складна і переважно непомітна наукова робота з визначення джерела походження вірусу.
Перекладено Службою моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52107270' lang='ukr' type='mono' source_url='https://www.bbc.co.uk/ukrainian/news-52107270' term='COVID'>
Коронавірус виявили у головлікаря, який тиждень тому потис руку Путіну
У головного лікаря інфекційної лікарні, в якій побував Володимир Путін, діагностували коронавірус.
У головного лікаря інфекційної лікарні, в якій побував Володимир Путін, діагностували коронавірус.
Головлікар Комунарки Денис Проценко тижень тому потиснув руку президенту Росії.
У цій лікарні лікують людей, що заразилися Covid-19.
Стан Проценка на даний момент оцінюється як задовільний, повідомили "Інтерфаксу".
"Стан Проценка нормальний, він у нас, в Комунарці", - сказали медики.
Пізніше сам Проценко написав на своїй сторінці в Facebook, що почуває себе "цілком добре" і працює дистанційно зі свого кабінету.
"Так, у мене позитивний тест на СoV, але відчуваю себе цілком добре. Ізолювався в своєму кабінеті, де є всі умови для дистанційної роботи, управління та телемедичних консультацій. Думаю, що зношений за цей місяць імунітет робить свою справу", - написав він .
Тиждень тому в Комунарку приїжджав сам президент Росії Володимир Путін.
Він поспілкувався з Проценком, вони також потиснули один одному руки.
Після того, як стало відомо, що у Проценка виявили коронавірус, прессескретар президента Дмитро Пєсков заявив журналістам, що Путін регулярно проходить тест.
"Він тестується регулярно. Все нормально", - цитує слова Пєскова агентство РІА Новини.
У лікарні в Комунарці в зв'язку із зараженням Проценка можуть запровадити додаткові заходи безпеки, повідомив телеканал "Росія 24".
Зараз вона працює в звичайному режимі, всі лікарі регулярно тестуються на коронавірус, повідомили "Інтерфаксу" в медустанові.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-51834397' lang='ukr' type='mono' source_url='https://www.bbc.co.uk/ukrainian/news-russian-51834397' term='COVID'>
Киев на карантине: школы, кинотеатры и ТРЦ закроют до конца марта
С 12 марта в Киеве вводят план противоэпидемических мероприятий и ограничений, которые будут действовать предварительно до конца марта, заявил мэр Киева Виталий Кличко в видеообращении.
С 12 марта в Киеве вводят план противоэпидемических мероприятий и ограничений, которые будут действовать предварительно до конца марта, заявил мэр Киева Виталий Кличко в видеообращении.
Кличко отметил, что хотя в Киеве не зарегистрирован ни один случай заболевания коронавирусом, власти решили не ждать и обезопасить жителей города.
Ограничения коснуться образовательного процесса и массовых мероприятий в столице.
По словам мэра, власти столицы обеспечат дистанционное обучение в школах и университетах. Также ограничат посещение детсадов, художественных и спортивных школ.
Мэр попросил руководителей учреждений и предприятий города по возможности пересмотреть рабочий график сотрудников, у которых есть малолетние дети.
Также столичные власти ограничат проведение концертов, конференций и других мероприятий в Киеве.
"Это касается концертов, конференций, киносеансов и других мероприятий. Закрытыми будут и развлекательные центры, и развлекательные зоны в шопинг-молах", - сказал Виталий Кличко.
Он добавил, что в торговых центрах усилят контроль, там будут дежурить санитарные врачи.
"Предварительно ограничения будут действовать до конца марта", - Виталий Кличко.
Общественный транспорт, по словам мэра, пока будет работать в обычном режиме. Его дважды в сутки дезинфицируют.
Накануне Виталий Кличко в разговоре с BBC News Украина не дал гарантий того, что в Киеве в ближайшее время не обнаружат больных с коронавирусом.
"Мы не можем гарантировать, что больных с коронавирусом в Киеве не будет. Мы же видим, что нет ни одной страны в Европе, где бы не было больных с коронавирусом", - сказал Кличко.
По его словам, столичные власти готовы к любому развитию событий: "Следим за тем, как развивается ситуация. Закупили экспресс-тест машины..., проводим разъяснительную работу в школах и садах, измеряем температуру детям. Если есть повышенная температура, такие дети должны оставаться дома".
Кроме того, столичные власти, добавил Кличко, уже подготовили семь госпиталей, где больных готовы принять инфекционные отделения для детей и взрослых.
10 апреля в Киев поступили быстрые тесты на диагностирование коронавируса. Их уже 2,5 тысячи, до конца этой недели должно быть 5тысяч.
В Украине по состоянию на 10 марта зарегистрировали один лабораторно подтвержденный случай коронавируса.
Речь идет о мужчине из Черновицкой области, который недавно вернулся из Италии.
Когда в конце февраля больной с женой пересекали украинскую границу, у них измеряли температуру, но симптомов болезни тогда еще не было. Через несколько дней появились признаки коронавируса.
По состоянию на 11 марта Центр общественного здоровья Украины получил 40 подозрений относительно заболевания COVID-19. 4 образца находятся на стадии исследования.
Общее количество заразившихся новым коронавирусом во всем мире, согласно данным ВОЗ, составляет 114 тысяч человек, умерли более 4 тысяч, выздоровели почти 64 тысячи.
Вспышка коронавирусной инфекции продолжается и в других странах мира, хотя больше всего людей заболели в Китае.
В Европе зарегистрировали 15 тысяч случаев заражения, больше всего - в Италии, Франции и Испании.
Следите за нашими новостями в Twitter и Telegram
</doc>
<doc docid='bbc_press-review-51642229' lang='ukr' type='mono' source_url='https://www.bbc.co.uk/ukrainian/press-review-51642229' term='COVID'>
Чому Зеленському доведеться обирати між суверенітетом і територіями - огляд ЗМІ

Читайте в огляді преси за 26 лютого:
Foreign Affairs висловлює думку, що Україна "не зможе і втримати території, і зберегти суверенітет".
На думку видання, умови Мінських угод роблять збереження незалежності країни та відновлення її територіальної цілісності "практично неможливим".
Зокрема, проблемним залишається закріплений в документі пункт про проведення місцевих виборів на Донбасі до того, як Україна візьме під контроль кордон з Росією.
Президент Зеленський ініціював зміни, які б змінювали порядок цих дій, але вони наштовхнулись на "непоступливість Росії та безпорадність Заходу".
"Деякі західні лідери, особливо Макрон, прагнуть відновити стосунки з Росією. Вони не збираються посилювати тиск на Москву, щоб та погодилась на компроміс. Вони радше вважатимуть непоступливість України найбільшою перешкодою миру та тиснутимуть на Київ, аби той пішов на поступки", - пише видання.
Отож, перебуваючи "між молотом і ковадлом", Зеленський, на думку Foreign Affairs, має два варіанти: "велику угоду" з Росією, яка виходить далеко за межі Донбасу та включає інші елементи, як-от Крим, а також повну відмову від зусиль відновити контроль над Донбасом.
Обидві опції, веде далі видання, мають свої недоліки та переваги, і реалізація кожної потребує зовнішньої підтримки та призведе до спротиву всередині країни.
"Можливо, цей стан речей не є справедливим, але це реальність. Зеленський мусить зробити вибір. Зважаючи на кількість сил, що вишикувались проти нього в бойовому порядку, та нестачу зовнішньої підтримки, він має втілювати ту стратегію, яка, на його думку, може в найкращий спосіб убезпечити суверенітет, навіть за рахунок територіальної цілісності", - пише Foreign Affairs.
Голова правління "ПриватБанку" Петр Крумханзл попереджає президента Володимира Зеленського про відтік капіталу з країни, якщо суд скасує націоналізацію найбільшої фінустанови країни, пише Financial Times.
В інтерв'ю виданню пан Крумханзл заявив, що існує "реальний ризик" повернення банку колишнім власникам чи виплати їм "щедрої компенсації".
Для кредиторів та іноземних інвесторів справа "ПриватБанку" стала "тестом" на готовність української влади до економічних реформ та боротьби з корупцією.
Наприкінці 2019 року, МВФ та Україна досягли угоди про новий кредит, але його надання залежить від підтвердження націоналізації "ПриватБанку".
"Якщо щось піде не так, існує велика ймовірність, що Україна не отримає гроші (від МВФ), - каже пан Крумханзл. - Якщо риторика зміниться і позиція МВФ стане негативною, чимало інвесторів дійсно почнуть виводити гроші, які вони вже вклали в країну. Ми можемо говорити про потенційно різку зміну валютного курсу."
За словами чеського фінансиста, один з колишніх власників Ігор Коломойський подав 800 позовів проти націоналізації "ПриватБанку", щоб зобов'язати компенсувати збитки найбільшим вкладникам.
Але найбільше занепокоєння в пана Крумханзла викликає доля законопроєкту про функціонування банківської системи, який унеможливлює повернення неплатоспроможного банку колишнім власникам, але дозволяє виплату компенсації після "незалежної міжнародної оцінки".
За словами банкіра, законопроєкт "таємничим чином замінили 8-сторінковою версією, більш вигідною для пана Коломойського".
"Під тиском західних донорів пан Зеленський заявив про підтримку націоналізації "ПриватБанку", але він був менш категоричним, говорячи про її незворотність", - зауважує видання.
Пан Крумханзл поскаржився на "гібридну війну" проти банку. Зокрема, лише щодо самого банкіра відкрито шість "сфабрикованих" кримінальних справ, зокрема про шпигунство.
Минулого року керована чеським банкіром установа заробила 1.3 млрд євро, що склало 60% від прибутків усіх банків в Україні, додає Financial Times.
Президент США Дональд Трамп може програти вибори через коронавірус, пише Independent.
Попри те, що сам господар Білого дому применшує загрозу смертельної інфекції, фінансові експерти попереджають про можливі економічні ризики.
Зокрема, ринки вже відреагували на розвиток подій падінням, а зважаючи на те, що фахівці попереджають про можливу епідемію коронавірусу, потенційні тривалі економічні складнощі можуть стати "руйнівними" для репутації Трампа перед цьогорічними виборами.
"Завжди існує занепокоєння щодо економічного впливу вірусу, - каже американський чиновник зі сфери охорони здоров'я Алан Ровен. - Він однозначно може вплинути на економіку, і якщо він вплине на економіку, то однозначно вплине й на наступні вибори".
Водночас, санепідеміологічна служба США попереджає, що 53 випадки коронавірусу, які наразі зафіксовані в країні, є лише початком.
"Зараз це не стільки питання чи це трапиться знову, а радше питання коли саме це трапиться і скільки людей у цій країні захворіють на цей серйозний недуг", - каже представниця санепідеміологічної служби доктор Ненсі Мессоньє.
Саме тому чимало експертів попереджають про можливе падіння рейтингу Трампа, адже в разі розповсюдження коронавірусу ринки продовжуватимуть падіння.
"Реакція ринків однозначно буде великим провісником результатів виборів. Взагалі, якщо з економікою все гаразд, це надає перевагу чинним президентам. Це основний принцип політології", - цитує експерта Кайла Копко Independent.
Всесвітня організація охорони здоров'я (ВООЗ) попереджає, що світ "просто неготовий" до боротьби з коронавірусом, пише Daily Mail.
На думку голови спільної місії ВООЗ та Китаю Брюса Айлворда, успіх Піднебесної у боротьбі з розповсюдженням смертельної хвороби дещо "приспав пильність" решти країн.
"Необхідно бути готовим реагувати на це в більших масштабах, і робити це дуже швидко", - заявив чиновник.
Пан Айлворд похвалив уряд Китаю за вжиті заходи, коли під карантин підпадали цілі міста, припиняли транспортне сполучення та надзвичайно швидко будували лікарні.
"Китай знає, як зберігати життя людей під час COVID. Але в усьому світі так зробити не зможуть", - попереджає чиновник та закликає країни планувати госпіталізацію та збільшувати можливості лабораторій.
"Необхідно змінювати ставлення (до розповсюдження коронавірусу)", - цитує чиновника ВООЗ Daily Mail.
Огляд підготував Ілля Глущенков, Служба моніторингу BBC
Стежте за нами в Telegram! Ми щодня надсилаємо добірку найкращих статей.
</doc>
<doc docid='bbc_news-52490476' lang='ukr' type='mono' source_url='https://www.bbc.co.uk/ukrainian/news-52490476' term='COVID'>
"Шокований кількістю людей на вулицях" - Кличко
Мер Києва Віталій Кличко заявив, що шокований кількістю людей, які перебувають на вулицях столиці, попри карантин.
Мер Києва Віталій Кличко заявив, що шокований кількістю людей, які перебувають на вулицях столиці, попри карантин.
"Я неприємно шокований тією кількістю людей, які самі собі скасували карантин. Вивалили на вулиці, нехтуючи всіма правилами безпеки. Вчора на Хрещатику гуляло вже багато людей, переважно без масок, більше того - з дітьми. А на дорогах такі затори, бо всі вирішили кудись поїхати", - сказав мер під час ранкового брифінгу.
Він додав, що порушники карантину наражають на небезпеку не лише себе, а й усіх оточуючих.
"Ви, звичайно, можете не вірити в загрозу і говорити, що все це легенди. Але в такому випадку ви не можете потім пред'являти претензії, що лікарні - переповнені, що вам не змогли надати допомогу, що вас не попереджали. Бо як уберегти людей, якщо вони самі цього не хочуть?", - обурився Кличко.
Київ залишається в лідерах за кількістю виявлених випадків коронавірусу в Україні - станом на ранок 30 квітня тут зафіксували 1401 хворого. Більше лише у Чернівецькій області, де Covid-19 підхопили 1571 людина.
Схожим чином про ситуацію із недотриманням карантину в Києві висловився й міністр охорони здоров'я Максим Степанов.
"Що ми спостерігаємо в останні дні? Принаймні у місті Києві? Ми спостерігаємо мітинги, вихід людей на вулиці, затори. Ми спостерігаємо збільшення людей у парках", - заявив міністр.
"Я розумію, що перебувати в карантині вже п'ятий, шостий тиждень дуже важко. Але повірте мені, ніхто не збирається продовжувати карантин, якщо для цього не буде підстав", - додав пан Степанов і вкотре закликав українців залишатися вдома на травневі свята.
Раніше представники влади неодноразово застерігали, що саме на початок травня, за прогнозами, припаде пік захворюваності на коронавірусну інфекцію.
Імунолог Федір Лапій у розмові з BBC News Україна погодився із тим, що наразі Україна переживає критичний момент, коли в багатьох може виникнути ілюзія, що найгірше - позаду, й карантину більше можна не дотримуватися.
"Дійсно, це критичний момент. Зрозуміло, що люди втомлюються від карантину, й рано чи пізно ця втома дасться в знаки, тим більше, коли на дворі така погода, коли попереду свята. Але говорити про те, що ми оминули небезпеку для України, зарано", - каже пан Лапій.
"Люди мають усвідомити, що від їхньої поведінки залежить не лише їхнє життя, й життя інших - як близьких, так і незнайомих", - додав він.
Наразі в Україні виявили вже понад 10 тисяч випадків коронавірусної хвороби, 540 із них - за останню добу.
Перший етап послаблення карантинних заходів влада планує розпочати 11 травня, розповів міністр охорони здоров'я Максим Степанов.
"Щодо пом'якшення карантину, в тому числі для малого бізнесу. Все це ми плануємо робити вже з 11 травня. Воно стосуватиметься і магазинів, і перукарень, і інших побутових речей, якими ми звикли користуватися", - сказав він.
Раніше Всесвітня організація охорони здоров'я неодноразово застерігала, що занадто раннє зняття карантинних обмежень загрожує новим сплеском хвороби.
За словами голови ВООЗ Тедроса Гебреісуса, країни мають бути дуже обережними з подібними кроками - навіть попри те, що зазнають економічних втрат через пандемію.
"Ми у ВООЗ хочемо послаблення, як ніхто. Водночас, занадто швидке послаблення може призвести до смертельного відродження інфекції. Шлях назад може бути настільки ж небезпечним, як і шлях вперед - якщо не робити все правильно", - пояснював очільник ВООЗ.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52198632' lang='ukr' type='mono' source_url='https://www.bbc.co.uk/ukrainian/news-52198632' term='COVID'>
Коронавірус: перша смерть у ЗСУ
Командування медичних сил ЗСУ у вівторок повідомило про першу смерть від коронавірусу в армії - померла жінка, яка була працівницею Збройних сил (цивільна) військової частини на Івано-Франківщині.
Командування медичних сил ЗСУ у вівторок повідомило про першу смерть від коронавірусу в армії - померла жінка, яка була працівницею Збройних сил (цивільна) військової частини на Івано-Франківщині.
А у штабі Операції об'єднаних сил на Донбасі повідомляють, що хворих на COVID-19 на передовій немає.
"На 07.00 7 квітня в Збройних Силах України зареєстровано 4 випадки захворювання на гостру респіраторну хворобу COVID-19, спричинену коронавірусом SARS-CoV-2, з них 1 летальний", - йдеться у повідомленні Командування медичних сил ЗСУ.
У коментарі BBC News Україна там пояснили, що жінка не була військовослужбовцем, а мала статус "працівниця ЗСУ" в одній з військових частин Івано-Франківської області.
"З 20 березня перебувала на амбулаторному лікуванні з діагнозом "гостре респіраторне захворювання". 27 березня стан погіршився, була госпіталізована до лікарні міста Надвірна, 30 березня переведена до реанімаційного відділення, 06 квітня о 6:00 померла. Діагноз COVID-19 підтверджено ввечері 06 квітня", - повідомили військові медики.
Епідеміологічна обстановка в Збройних Силах України
На 07.00 7 квітня в Збройних Силах України зареєстровано 4 випадки...
Кінець Facebook допису , автор: Командування Медичних сил Збройних Сил України
Загалом же в ЗСУ зараз через підозри щодо коронавірусу в режимі ізоляції (в тому числі самоізоляція) перебуває 87 людей.
"Аналіз захворювань серед військових та цивільного населення свідчить про те, що найчастіше інфекція поширюється під час епізодичних зустрічей з найближчими людьми (друзями та рідними), що не входять до кола осіб, з якими ви спілкуєтеся щодня або мешкаєте разом. Не наражайте себе та свою родину на небезпеку зайвими контактами", - радять у Командуванні медичних сил.
Водночас у штабі Операції Об'єднаних сил кажуть, що серед військових на Донбасі випадків захворювання на COVID-19 не зафіксовано.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52260131' lang='ukr' type='mono' source_url='https://www.bbc.co.uk/ukrainian/news-52260131' term='COVID'>
Хроніки коронавірусу: США випередили Італію за кількістю смертей
США випередили Італію і стали лідером за кількістю смертей від коронавірусу у світі.
США випередили Італію і стали лідером за кількістю смертей від коронавірусу у світі.
За останніми даними університету Джона Гопкінса, від цієї хвороби у країні вже померло понад 20 тис. людей.
Напередодні США встановили ще один антирекорд - вони стали першою країною, де зафіксували понад 2 тис. смертей від вірусу за один день.
Водночас у суботу губернатор штату Нью-Йорк Ендрю Куомо заявив, що кількість смертей у штаті починає стабілізуватися - останні кілька днів там вмирала приблизно однакова кількість людей.
Нью-Йорк став епіцентром спалаху в США - там зафіксували понад 180 тис. випадків COVID-19 із майже 530 тис. випадків у всій країні.
Загалом у світі від коронавірусу загинули вже понад 100 тис. людей.
Британський прем'єр Борис Джонсон зробив перше публічне звернення після того, як його у четвер перевели з реанімації до загального відділення лікарні.
"Жодної моєї подяки буде недостатньо. Я завдячую їм своїм життям", - сказав пан Джонсон про медиків, які лікували його у лікарні св. Томаса у Лондоні, куди він потрапив після погіршення у нього симптомів коронавірусу.
Наразі 55-річний прем'єр продовжує залишатись у лікарні.
У суботу в Британії зафіксували 917 нових смертей від коронавірусу, загалом у лікарнях від ускладнень цієї хвороби померли 9 875 людей.
Уряд закликає людей лишатись вдома протягом Великодніх свят.
Індія продовжить суворий загальнодержавний карантин, який запровадили минулого місяця, щоб зупинити розповсюдження коронавірусу.
У суботу прем'єр-міністр Нарендра Моді провів відеоконференцію з міністрами штатів, і багато з них закликали уряд продовжити обмежувальні заходи.
Головний міністр Делі заявив, що пан Моді погодився продовжити карантин, який мав закінчитися у вівторок, проте не повідомив жодних деталей.
Через суворі обмеження у Індії мільйони робітників-мігрантів залишилися без роботи, у багатьох найбідніших мешканців країни немає грошей навіть на їжу.
Згідно з підрахунками американського університету Джона Гопкінса, який відслідковує ситуацію з коронавірусом в усьому світі, в Індії підтвердили близько 8 тис. випадків захворювання та 288 смертей. Однак вважають, що реальні цифри є набагато вищими.
Натомість Данія планує робити перші кроки щодо зняття обмежень, запроваджених в межах боротьби з коронавірусом.
Вона була однією з перших європейських країн, які запровадили карантин, і так само однією з перших хоче його послабити.
З середи планують відкрити школи для дітей до 11 років, які були закриті вже понад місяць.
"Важливо, щоб ми не тримали Данію закритою довше, ніж це потрібно", - заявила прем'єр-міністерка Метте Фредеріксен, коли оголосила про цей крок.
Судячи з усього, країні вдалося взяти поширення коронавірусу під контроль, і тепер уряд хоче повернути до життя економіку.
Водночас кроки Данії будуть повільними та обережними. Пані Фредеріксен порівняла їх із ходінням по канату.
Кордони Данії залишаться закритими.
Також поступово знімати обмеження планують і кілька інших європейських країн, зокрема Норвегія та Австрія.
Папа Франциск закликав людей не піддаватися страху через коронавірус та бути "посланцями життя у період смерті".
Провідник Римо-католицької церкви оголосив промову під час великоднього богослужіння у суботу ввечері у майже порожній базиліці Святого Петра.
Понад 1,3 мільярда католиків  світу мали можливість подивитися пряму трансляцію служби.
У неділю Папа Римський виголосить великоднє послання на церемонії за закритими дверима. Зазвичай він робив це перед натовпом на площі Святого Петра.
В Італії, яка стала однією з найбільш постраждалих від коронавірусу країн, триває жорсткий карантин.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52587532' lang='ukr' type='mono' source_url='https://www.bbc.co.uk/ukrainian/news-52587532' term='COVID'>
11 травня в Україні послаблюють карантин. Що дозволяють, а що ні
Хоча карантин, згідно з рішенням уряду, діятиме в Україні щонайменше до 22 травня, низку обмежень знімуть вже з понеділка.
Хоча карантин, згідно з рішенням уряду, діятиме в Україні щонайменше до 22 травня, низку обмежень знімуть вже з понеділка.
Попри те, що відчутного зниження захворюваності на Covid-19 в Україні не спостерігається, і МОЗ щодня фіксує приблизно ту ж саму кількість хворих, що й тиждень тому, влада все ж погодилася піти на певні послаблення.
Ризикованість цього кроку визнає міністр охорони здоров'я Максим Степанов. Проте, за його словами, пом'якшення карантину є критично необхідним для відновлення економіки.
Зміни уряд анонсував ще на початку тижня, але постанову із повним переліком нововведень оприлюднив лише у четвер. Вони наберуть чинності саме 11 травня, а не 12-го, як припускали раніше.
З понеділка українцям дозволять відвідувати парки, сквери й зони відпочинку, а також дитячі та спортивні майданчики.
Роботу відновлять перукарні, салони краси, нотаріуси, музеї, заповідники, стоматологічні клініки, друкарні, точки продажу преси.
Заклади громадського харчування зможуть працюватимуть "на виніс". Приймати клієнтів дозволено лише за наявності там літнього майданчика і за умови, що столики розташовані один від одного на відстані щонайменше 1,5 метра.
За одним столом не можна сидіти більш як двом клієнтам - без урахування дітей до 14 років.
Окрім того, з 11 травня роботу відновлять заклади, що продають непродовольчі товари - це зокрема і торгово-розважальні центри, але так само з обмеженнями. Магазини працюватимуть, фудкорти та ігрові зони - ні.
При цьому в кожному окремому магазині дозолено перебувати не більш як одному відвідувачу на 10 квадратних метрів. Як відвідувачі, так і працівники ТРЦ повинні мати на собі засоби захисту.
Також в Україні поновиться кіновиробництво, репетиції у театрах та інших художніх колективах (за умови, що в приміщенні перебувають не більш як 50 осіб), тренування та збори спортивних команд.
Сходити в кіно, так само як в театр чи на концерт, найближчим часом не вийде. Усі масові заходи й надалі лишаються під забороною. Те саме стосується спортивних залів та фітнес-центрів.
Не запрацюють і університети, школи та дитсадки.
Під забороною й надалі лишаються регулярні пасажирські авіа та залізничні перевезення, рух міського, приміського, міжобласного транспорту.
Від громадян досі вимагають пересуватися вулицею в засобах захисту і групами до двох людей. При собі й надалі варто мати документи.
Невідомо, але точно не раніше 22 травня. Влада побоюється, що ранній запуск роботи транспорту загрожує новим спалахом епідемії, ситуація з якою поки що не стабілізувалася.
Зі слів різних посадовців ми знаємо, що метро, приміром, запускатимуть в останню чергу - після усіх інших видів транспорту.
Заступник голови Офісу президента Кирило Тимошенко припускав, що це може статися наприкінці червня - на початку липня.
Та навіть коли це відбудеться, скористатися метро все одно зможуть не всі, розповідав прем'єр-міністр Денис Шмигаль: cпершу воно працюватиме лише для окремих категорій громадян і їздитиме з обмеженнями.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-tra-52329751' lang='ukr' type='mono' source_url='https://www.bbc.co.uk/ukrainian/vert-tra-52329751' term='COVID'>
П'ять країн, які першими вийдуть з кризи
--
Експерти почали міркувати, як швидко світ оговтається після пандемії COVID-19 і які країни першими відновлять економіку.
Пандемія коронавірусу принесла в світову економіку хаос і невизначеність.
1. Норвегія
2. Данія
3. Швейцарія
4. Німеччина
5. Фінляндія
6. Швеція
7. Люксембург
8. Австрія
9. Центральні штати США
10. Велика Британія
...
80. Україна
І хоча нагальним питанням залишається подолання кризи в системі охорони здоров'я, експерти вже почали прогнозувати, як відбуватиметься повернення до нормального життя.
Щоб краще зрозуміти майбутнє, ми звернулися до "Індексу економічної безпеки-2019", складеному страховою компанією FM Global.
"Індекс" вибудовує рейтинг 130 держав за життєстійкістю їхнього ділового клімату і здатністю до відновлення.
Оцінки ґрунтуються на таких чинниках, як політична стабільність, успішність корпоративного управління, умови для виникнення ризиків, логістичні механізми торгівлі і прозорість бізнес-середовища.
Зіставивши рейтинг тієї чи іншої країни з їхньою реакцією на пандемію, ми визначили держави, які з високим ступенем ймовірності збережуть стабільність і стійкість економіки протягом кризи.
Потім ми поговорили з мешканцями цих країн і експертами, щоб з'ясувати, як там справляються з ситуацією і чого очікують від найближчого майбутнього.
В "Індексі" країна посідає друге місце, вирізняючись високими оцінками за контроль над системою постачання і низькою корупцією в органах управління.
На початку кризи уряд країни діяв рішуче. Данці швидко запровадили соціальне дистанціювання, 11 березня закрили школи і приватні підприємства, які не мають ключового значення, а 14 березня заборонили в'їзд для всіх іноземців, попри те, що в країні було лише кілька випадків зараження коронавірусом.
Такі заходи вже довели свою ефективність.
"У порівнянні з минулим роком захворюваність на звичайний грип знизилася на 70%, а це хороший показник ефективності заходів, які зробив уряд", - зазначає Расмус Крістіансен, керівний партнер у копенгагенському турагентстві Pissup Tours.
"Спочатку я скептично до них поставився, але побачивши, як багато держав пішли цим шляхом, тепер думаю, що наш уряд зробив все правильно".
Данці звикли довіряти владі і завжди готові об'єднатися заради спільної справи - і це підвищило ефективність вжитих заходів.
"Зараз в данських ЗМІ і соцмережах з'явилося нове модне слово - samfundssind (що можна приблизно перекласти як "громадянське почуття" або "громадянський обов'язок").
Багато данців відчувають моральні зобов'язання перед суспільством, а це означає, що заради здоров'я людей всього доведеться чимось пожертвувати", -  пояснює Крістіансен.
Але це не означає, що все йшло добре. Прибуток від турбізнесу Крістіансена різко впав. І хоча він з вдячністю говорить про фінансову допомогу держави (зокрема часткову компенсацію зарплат працівників), правила цієї допомоги і втілення її в життя ще до кінця не розроблені, що вже призвело до звільнень і невизначеності.
Проте данські урядові заходи (наприклад, виплата 90% зарплати працівникам з погодинною оплатою і 75% - тим, хто на окладі) вже визнані зразком для решти світу. Ці заходи ніби заморожують економіку до кращих часів.
Утім, данська модель - недешева, вона може коштувати країні до 13% ВВП.
Крім того, данці розуміють, що це - глобальна криза, і стійкість їхньої економіки, без сумніву, залежить від того, як із кризою впорається решта світу і як інші країни дотримуватимуться принципів свободи торгівлі.
Як повідомляє Bloomberg, в країні говорять про послаблення деяких обмежень вже до Великодня - зрозуміло, це буде залежати від того, як успішно відбуватиметься стримування пандемії і далі.
"У Данії - добре розвинена фармацевтична галузь, що може стати перевагою, - додає Крістіансен. - Однак я не пишатимуся своєю країною, якщо ми почнемо наживатися на лихі інших держав".
Рейтинг Сінгапуру (21-е місце в "Індексі економічної безпеки") є досить високим завдяки сильній економіці, низьким політичним ризикам, відмінній інфраструктурі та низькому рівню корупції.
Ця країна теж швидко ввела заходи щодо стримування поширення коронавірусу, і крива зростання захворюваності тут - одна з найбільш згладжених у світі.
"Ми довіряємо нашому уряду, кожен його крок під час кризи є досить прозорим, - каже місцева жителька Констанс Тан, яка працює аналітиком даних у компанії Konigle. - Як правило, коли уряд запроваджує якісь заходи, ми їх дотримуємося".
Однак є й такі, хто порушує правила самоізоляції. У них відбирають документи.
Сінгапур - маленька країна, і вихід з кризи залежатиме від одужання світової економіки, але його мешканці вірять у щасливе майбутнє своєї нації.
"Як й інші люди, я вважаю, що, переживши цю кризу, ми станемо сильнішими, - каже сінгапурець Джастін Фонг. - І напевно це призведе до запровадження технологій, які відкриють перед сінгапурцями нові перспективи".
Багато компаній швидко пристосувалися до нових умов, налагодивши для своїх співробітників роботу з дому.
А уряд випустив мобільний додаток Trace Together, який допомагає відстежити поширення вірусу. Його завантажили на свої смартфони багато сінгапурців.
Щоб точніше відбити широку географію країни, в "Індексі" США розділили на західний, центральний і східний регіони, і в цілому все три посідають досить високі позиції в рейтингу (відповідно 9-е, 11-е і 22-е місця).
Стримати поширення вірусу виявилося особливо важко в таких мегаполісах, як Нью-Йорк. Рівень безробіття вже показує рекордні цифри (на кінець березня - 6,6 млн осіб).
Причина в тому, що більш ніж у половині штатів все зачинено, зокрема ресторани і підприємства торгівлі, а також інший бізнес, який покладається на клієнтів, що заходять з вулиці.
Але влада США швидко ухвалила заходи для стабілізації економіки (пакет допомоги на 2 трлн доларів), ввела соціальне дистанціювання, що справило певний ефект.
У підсумку це повинно пом'якшити наслідки пандемії і дозволити швидше відновити нормальне  економічне життя.
Експерти Goldman Sachs і Morgan Stanley прогнозують V-подібний розвиток ситуації в економіці - спочатку різке падіння, а потім дуже швидке відновлення у другій половині року.
Консультанти McKinsey мають більш стримані прогнози, але все одно налаштовані оптимістично.
Стан економіки США важливий для всіх інших країн, оскільки вона становить майже чверть світового ВВП, тому відновлення світової економіки сильно залежить від того, як з цим впораються Сполучені Штати.
"Загалом, економіка США перебуває у кращому становищі для відновлення після серйозних криз (...) у порівнянні з економіками інших країн. Населення тут в середньому молодше і мобільніше, ніж у решті світу, обмеження на ринку праці, як правило, невеликі, що допомагає швидкому перерозподілу робочої сили", - зазначає Ерік Сімс, професор економіки у приватному Університеті Нотр-Дам (США).
"У більш короткостроковому плані можна сказати, що у Федеральної резервної системи США і Банку Англії (які досі не вдалися до політики негативних облікових ставок) трохи більше простору для маневру, ніж у центральних банків інших країн - скажімо, у ЄЦБ або у Банку Японії ".
Щоб прискорити повернення до нормального життя, адміністрація президента США запропонувала розділити країну на райони, виділивши менш постраждалі від вірусу і готові до швидкого відновлення економічної активності.
"Я вважаю, що ці заходи мають велике значення для створення необхідних умов потужного підйому", - говорить Пітер Ерл, науковий співробітник Американського інституту економічних досліджень, некомерційного наукового аналітичного центру.
"Нам потрібний якомога вільніший рух грошей, товарів, послуг, трудових резервів і ідей - не тільки в межах країни, а й у всьому світі", - наголошує він.
Відсутність в США системи загальної охорони здоров'я піддано критиці у дні кризи, і ця проблема буде чекати свого рішення, якщо країна хоче в майбутньому стати більш захищеною від таких пандемій.
"Гадаю, зрештою весь світ (і зокрема Сполучені Штати) вийде з цієї кризи сильнішим. Але все залежить від того, які уроки ми винесемо", - зазначає Майкл Меррілл, економіст та історик розвитку ринків праці з Ратгерської школи управління і трудових відносин (США).
"Нам доведеться інвестувати в нові форми суспільної охорони здоров'я і створити стійку модель соціального захисту та інституційної життєздатності, якщо ми хочемо повернутися до того суспільства, в якому жили ще місяць тому".
Завдяки нещодавньому прогресу в сфері корпоративного управління, Руанда за останні роки значно поліпшила свою позицію в "Індексі", перестрибнувши через цілих 35 сходинок і опинившись на 77-му місці в рейтингу найбільш стійких економік світу (серед африканських країн вона посідає четверте місце).
Але найважливіше, що у Руанди є безцінний досвід боротьби зі схожим і навіть більш смертоносним вірусом. Країна змогла не допустити в себе поширення Еболи 2019 року, коли у сусідній Демократичній Республіці Конго був спалах цього захворювання.
Система загальної охорони здоров'я, вимірювання температури на прикордонних переходах, використання дронів для доставки ліків - схоже, Руанда відмінно підготовлена до того, щоб підтримувати стабільність протягом кризи, насамперед якщо її порівняти із сусідами по регіону.
"Безліч іноземних студентів, таких, як я, залишилися тут, бо ми впевнені: уряд Руанди впорається з ситуацією набагато краще, ніж наші рідні країни", - зазначає Гарнетт Ачіенг, відповідальний за цифровий контент в Baobab Consulting і студент Африканського університету управління в Кігалі, сам із Кенії.
"У іноземних студентів тут тільки один привід для занепокоєння - ми хвилюємося не за себе, а за сім'ї та родичів, що живуть на батьківщині, в інших африканських країнах".
Серед африканських країн, розташованих на південь від Сахари, Руанда стала першою, яка запровадила повний карантин. Тим, хто опинився у скрутному становищі, безкоштовно розвозять їжу.
І хоча туристична галузь, як очікується, сильно постраждає (Руанда - популярне місце для проведення міжнародних конференцій і виставок), Гарнетт Ачіенг сподівається, що в країні буде відносно мало постраждалих від вірусу, що допоможе швидко повернутися до нормального життя.
У згадуваному вище "Індексі" Нова Зеландія посідає 12-е місце. В неї насамперед високі оцінки в сферах корпоративного управління і постачання.
Влада цієї країни теж швидко відреагували на пандемію, 19 березня закривши кордони для іноземних мандрівників і 25 березня заборонивши роботу підприємств із неключових галузей господарської діяльності.
"Острівній нації простіше контролювати кордони, звідки в основному й прибуває інфекція. Так що закриття кордонів має сенс, - каже мешканець Окленда Шамубіл Ікуб, економіст з консалтингової компанії Sense Partners. - У порівнянні з іншими країнами, реакція Нової Зеландії була сміливою і рішучої ".
І суворі заходи вже приносять плоди: якщо їх дотримуватися і у наступні кілька тижнів, то випадки зараження будуть викорінені, а країна, як зазначається в репортажі Guardian, стане однією з перших, яка успішно оговталася після кризи.
Експорт і туризм - головні складові економіки цієї країни, отже, Новій Зеландії найближчим часом доведеться стикнутися з певними труднощами. Але це - не обов'язково погано.
"Поки ми ізольовані, у нас буде час переналаштуватися", - зазначає Рон Булл, директор з розробки навчальних програм в найстарішому в країні Отагскому політехнічному університеті. - Ми вже й без цього переймалися впливом неорганізованого туризму на навколишнє середовище, а нинішня ситуація дасть нам час як слід подумати про те, що для нас важливіше - долари туристів або наша природа ".
"Найважливіше, що Нова Зеландія залишається країною з відносно високою довірою до влади, - зазначає Шамубіл Ікуб. - Це гарна основа для виходу з кризи".
Прочитати оригінал цієї статті англійською мовою ви можете на сайті BBC Travel.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головні статті в месенджер? Підписуйтесь на наш Telegram.
--
</doc>
<doc docid='bbc_news-52030998' lang='ukr' type='mono' source_url='https://www.bbc.co.uk/ukrainian/news-52030998' term='COVID'>
Хроніки коронавірусу: кількість хворих у Києві зростає, а в Іспанії - новий рекорд смертності
Станом на 25 березня, у світі більше 438 тисяч підтверджених хворих на коронавірус, а кількість смертей наближається до 20 тисяч.
Станом на 25 березня, у світі більше 438 тисяч підтверджених хворих на коронавірус, а кількість смертей наближається до 20 тисяч.
Зокрема, заражених в Києві стало більше.
А Іспанія побила власний рекорд смертності за добу і вийшла на друге місце після Італії за кількістю загиблих від хвороби.
"У Києві збільшується тривожна статистика. Сьогодні вдень додалися ще три лабораторно підтверджених випадки захворювання на коронавірус", - повідомив мер столиці Віталій Кличко.
Таким чином кількість інфікованих киян зросла до 34.
Друзі! В Києві збільшується тривожна статистика. Сьогодні вдень додалися ще 3 лабораторно підтверджених випадки...
Кінець Facebook допису , автор: Кличко - мер
За словами Кличка, всі троє нових хворих - чоловіки, які нещодавно повернулися з інших країн: Ізраїлю та ОАЕ.
Їхній вік 31 рік, 36 років та 67 років.
Всіх госпіталізували до Олександрівської лікарні столиці.
Загалом в Україні підтвердили 113 випадків, чотири з них виявилися летальними.
Зранку 25 березня у МОЗ повідомили про четверту смерть: "Це мешканець села Ковалівка Монастириського району. Чоловікові було 68 років".
Найбільше випадків - у Чернівецькій області, Києві та Київській області.
Загалом же, за даними Центру системної науки і техніки Університету Джона Хопкінса, 25 березня вдень у світі нараховується більше 438 тис. інфікованих на COVID-19.
Кількість померлих по всьому світу - понад 19 тис.
Ще майже 112 тис. одужали.
Офіційні показники від коронавірусу в Іспанії перевищили кількість смертей у Китаї і стали другими у світі після Італії - 3434 померлих.
Китай офіційно повідомляє загалом про 3285 смертей, а Італія, де показники найгірші, - про 6820 смертей.
Лише за минулу добу в Іспанії померло 738 людей - це найбільша зафіксована для країни кількість за день.
Там планують продовжити надзвичайний стан ще на два тижні.
Тест 71-річного принца Чарльза на коронавірус показав позитивний результат.
Він має легкі симптоми хвороби, але загалом почувається добре.
У його дружини, 72-річної герцогині Корнуольської Камілли, коронавірус не виявили.
Подружжя самоізолюється у резиденції Балморал
Жителька міста Ірпінь, що на Київщині, в якої напередодні виявили коронавірус, народила.
Про це повідомила селищна голова Ворзеля Лариса Федорук: "Жіночка дійсно перебувала у пологовому відділенні Ворзеля, знаходилась в ізоляторі. Вночі її перевезли до Білої Церкви, де вона народила хлопчика".
Водночас у Білій Церкві проводять ще один тест, щоб остаточно з'ясувати, чи інфікована вона.
Вчора комунальні служби Ірпеня провели дезінфекцію в будинку, в якому мешкала жінка.
У штаті Техас заборонили проведення абортів, оскільки на тлі поширення коронавірусу ці операції не є процедурою першої необхідності.
На думку представників влади, в часи пандемії основні медичні ресурси мають бути кинуті саме на боротьбу з пандемією.
Порушникам розпорядження генеральний прокурор штату Техас пригрозив штрафами в 1 тисячу доларів та потенційним позбавленням волі на строк до 180 днів.
Раніше аналогічне рішення також схвалили у штаті Огайо.
Про це свідчать результати опитування, проведеного  Київським міжнародним інститутом соціології.
Водночас 33% вважають, що обмежувальні заходи, які запроваджує влада, є цілком адекватними ситуації, тоді як 22% - що вони мають бути менш жорсткими.
Окрім того 47% респондентів зізналися, що не надягають маску в громадських місцях (23% надягають завжди).
39% опитаних кажуть, що слідують рекомендації "виходити з дому тільки в разі крайньої необхідності", 31% завжди дезінфікують мобільний телефон та інші речі після повернення додому.
Президент Бразилії Жаїр Болсонару у зверненні до нації закликав мера Ріо-де-Жанейро та губернатора штату Сан-Паулу "повернутися до нормальності" і припинити карантин.
Коронавірус він назвав "невеличким грипом" і розкритикував ЗМІ за поширення паніки.
"В групі ризику люди за шістдесят. Навіщо закривати школи?", - обурився Болсонару.
Станом на ранок 25 березня у Бразилії зафіксовано понад 2 200 випадків захворювання на коронавірус.
Оновлюється...
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52157095' lang='ukr' type='mono' source_url='https://www.bbc.co.uk/ukrainian/news-52157095' term='COVID'>
Лікар носить Prada: як індустрія моди допомагає медикам. Культогляд
У свіжому культогляді читайте про таке:
У свіжому культогляді читайте про таке:
У розпал пандемії коронавірусу чимало модних брендів та компаній переорієнтувалися на виробництво масок та костюмів для медичних працівників, пише USA Today.
Модний дім Dior відкрив свою студію у французькому місті Редон, щоб виготовляти маски для лікарів. А дизайнер Джорджіо Армані оголосив, що всі італійські фабрики компанії тимчасово переходять на виготовлення одноразових костюмів для захисту медиків.
We are proud to reopen our @BabyDior_official ateliers in Redon, which since yesterday have begun the continuous production of new masks on a volunteer basis. Dior is actively committed to aiding and protecting all those who are on the front line every day. Thank you to our wonderful petites mains who, in an exceptional show of solidarity, are working tirelessly to protect them.  #DiorStandsWithYou
A post shared by  Dior Official (@dior) on Mar 31, 2020 at 7:00am PDT
Кінець Instagram допису , автор: dior
Модний дім Prada у березні почав виробництво 80 тисяч медичних комбінезонів та 110 тисяч масок на своїй фабриці в італійській Монтоні на прохання регіону Тоскана.
All Italian production plants have temporarily switched to the manufacturing of single use medical overalls, to be used for the individual protection of healthcare workers engaged in the fight against COVID-19. #GiorgioArmani
A post shared by  Giorgio Armani (@giorgioarmani) on Mar 31, 2020 at 1:29am PDT
Кінець Instagram допису , автор: giorgioarmani
Британський бренд Burberry перепрофілював свою фабрику з виготовлення тренчів у графстві Йоркшир на виготовлення нехірургічних халатів та масок для пацієнтів. А глобальну мережу постачання компанії використовують для доставки хірургічних масок для Національної служби охорони здоров'я Великої Британії. Компанія також фінансує дослідження з розробки вакцини в Оксфордському університеті.
Серед тих, хто взявся допомагати медикам, і конгломерат товарів люкс LVMH, якому належать кілька модних домів, зокрема Christian Dior, Fendy, Givenchy, Louis Vuitton та Marc Jacobs. У березні компанія оголосила про плани використовувати свою мережу дистрибуції для постачання масок.
Про плани виробництва масок оголосила і компанія Kering Group, якій належать модні доми Gucci, Saint Laurent, Bottega Veneta, Balenciaga, Alexander McQueen та Brioni. Також компанія заявила, що придбає та імпортує три мільйони хірургічних масок з Китаю для медиків у Франції.
Не лишилися осторонь і українські дизайнери. Світлана Бевза запустила виробництво безкоштовних комбінезонів для медиків на потужностях свого бренду Bevza, пише Marie Claire. До її ініціативи долучилися кілька інших дизайнерів.
Ще один український бренд Wildwood, що виготовляє шкіряний одяг, перепрофілював своє виробництво в Одесі на виготовлення захисних масок, які відправляють безкоштовно тим, хто їх потребує.
Пісенний конкурс Євробачення-2020 скасували через пандемію коронавірусу, вперше за всі роки його існування.
В концертній залі, де мало проходити Євробачення-2020 в Роттердамі, облаштували тимчасову лікарню для пацієнтів з Covid-19, повідомляють голландські ЗМІ.
Але прихильники Євробачення не залишаться без улюбленого видовища. В день, коли мав відбутися фінал конкурсу, тобто 16 травня, планується спеціальне двогодинне шоу, де вшанують всіх учасників, які мали виступати цього року, повідомляє Metro.
Зокрема, під час шоу всі понад 40 учасників вийдуть в ефір зі своїх домівок у різних куточках Європи і разом виконають один з минулих хітів конкурсу. Також долучаться і відомі колишні конкурсанти, які виконуватимуть пісні минулих років.
Виконавчий супервайзер конкурсу Юн Ула Санн від імені Європейської мовної спілки (EBU) закликав усі телеканали, які мали показувати Євробачення, показати шоу, щоб підтримати дух єдності.
"Ми хочемо не лише вшанувати 41 учасника, що мали з'явитися в Роттердамі, але також надихнути всіх, хто сидить вдома, і з'єднати людей у всій Європі та за її межами в ці важкі часи", - заявив виконавчий продюсер цьогорічного конкурсу Сіетсе Баккер. Конкурс також вшанує всіх тих, кого торкнулася коронавірусна криза, і тих, хто бореться із нею.
Під час карантину з'явилися можливості побачити найкращі нові театральні вистави та світову класику з архівів онлайн, пише Guardian.
Британський національний театр з 2 квітня транслює онлайн свої кращі хіти. Щочетверга п'єси з'являтимуться на офіційному каналі театру на YouTube о 7 годині вечора за Лондоном (21:00 за київським часом). Першою виклали комедію "Один слуга, два пани", в якій зіграв актор Джеймс Корден.
Вистави можна видитися з субтитрами англійською та російською мовами. В наступні тижні можна буде подивитися театральні адаптації творів "Джен Ейр", "Острів скарбів" та "Дванадцята ніч".
Інтернет завжди був важливим для Білоруського вільного театру, змушеного діяти підпільно після того, як влада заборонила театр з політичних мотивів, зазначає Guardian. Колектив тривалий час проводив репетиції і ставив нові постановки по скайпу. Тепер протягом квітня, травня та червня театр покаже онлайн 24 своїх вистави. Кожна з них буде доступною протягом доби.
Відкрив свій онлайн-архів і Королівський театр Ковент-Гарден, який зараз зачинений для глядачів. На сторінці театру у Facebook та на YouTube-каналі можна буде переглянути балет "Петрик і вовк" та сюрреалістичну постановку "Метаморфози" за мотивами оповідання Кафки.
Любителі мюзиклів зможуть подивитися мюзикли видатного композитора Ендрю Ллойд Веббера. 3-го квітня на каналі The Show Must Go On вже з'явився мюзикл "Йосиф і його дивовижний плащ снів", а за тиждень викладуть рок-оперу "Ісус Христос - суперзірка" (2012), в якій зіграла колишня учасниця гурту Spice Girls Мелані Сі. Кожне шоу буде доступне для перегляду онлайн протягом 48 годин.
Подорожі тимчасово недоступні, але коли набридає Netflix, можна вирушити на віртуальну екскурсію понад 500 найкращими музеями світу, пише South China Morning Post.
Потяг до прекрасного може задовольнити проєкт Google Arts & Culture.
За його допомогою можна переглянути фотографії експонатів з колекцій видатних музеїв. Іноді доступні і повні віртуальні екскурсії, які дають відчуття присутності.
У переліку є такі відомі музеї як Лувр, Версаль та Музей сучасного мистецтва у Нью-Йорку.
Інтернет дає можливість потрапити і до італійських музеїв, які наразі зачинені для відвідувачів, зокрема таких як історична Амброзіанська бібліотека, міланський замок Сфорца та Музей дель Новеченто. За допомогою функції перегляду вулиць Google Street View можна "погуляти" залами галерей.
Огляд підготувала Ганна Чорноус, Служба Моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-52385967' lang='ukr' type='mono' source_url='https://www.bbc.co.uk/ukrainian/news-russian-52385967' term='COVID'>
Кабмин продлит карантин до 11 мая. Что откроют в первую очередь
Кабинет министров Украины в среду продлит срок действия карантина до 11 мая. Об этом во время заседания правительства заявил премьер-министр Денис Шмыгаль.
Кабинет министров Украины в среду продлит срок действия карантина до 11 мая. Об этом во время заседания правительства заявил премьер-министр Денис Шмыгаль.
"Сегодня будем продолжать карантин до 11 мая", - сказал глава правительства.
По его словам, есть два условия начала выхода страны из карантина: первая - в течение 10 дней прирост новых больных не должен меняться и колебаться в районе 5%, второе - больницы для COVID-19 должны быть заполнены пациентами менее чем на 50%.
Если эти условия будут выполнены до 11 мая, можно будет говорить об открытии парков и скверов, учреждений торговли непродовольственными товарами и частично объектов бытовых услуг, добавил Шмыгаль.
Ранее премьер-министр Денис Шмыгаль, анонсируя продление ограничительных мер, заявил, что в Украине ожидаются еще два пика заболеваемости.
"Это, ориентировочно, конец апреля и между 3 и 8 мая", - рассказал Шмыгаль в интервью РБК-Украина.
По его словам, система здравоохранения пока загружена больными коронавирус менее чем на 10%:
"Это означает, что мы идем по так называемому позитивному сценарию. Но это не означает, что у нас в этом году не будет пиков и всплесков".
Все страны, преодолевшие первый пик заболеваемости, говорит Шмыгаль, стоят на пороге новых всплесков:
"В целом мир в этом году коронавирус не одолеет, и нам в любом случае придется жить в условиях уже нового мира и новых социальных ограничений", - добавил премьер.
"Поэтому иллюзии, что Украине удалось удержать первую волну и все в порядке, нет. Нужно учиться жить в новых условиях".
По состоянию на 22 апреля в Украине лабораторно подтвердили 6592 случая коронавирусной инфекции, 467 из них - за последние сутки.
Всего за все время пандемии в Украине скончались 174 человека, 424 пациента выздоровели.
Больше всего больных - в Черновицкой области (1053), Киеве (989) и Ивано-Франковской области (589).
Следите за нашими новостями в Twitter и Telegram
</doc>
<doc docid='bbc_features-51953139' lang='ukr' type='mono' source_url='https://www.bbc.co.uk/ukrainian/features-51953139' term='COVID'>
Карантин в Україні: сервіси, які можуть стати вам у пригоді
Карантин, зменшення контактів між людьми, до яких закликають чиновники і медики, припинення роботи навчальних закладів і транспорту накладає відбиток на звичний стиль життя українців.
Карантин, зменшення контактів між людьми, до яких закликають чиновники і медики, припинення роботи навчальних закладів і транспорту накладає відбиток на звичний стиль життя українців.
І ніхто не може точно сказати, коли насправді завершиться карантин, який поки що запровадили до 3 квітня.
На цьому тлі зростає попит на послуги, які полегшують життя в умовах карантину, - від доставки ліків та їжі, дистанційного навчання до повернення українців, які застрягли за кордоном.
Сервіси доставки ліків набувають популярності - не тільки через можливість швидше знайти препарати, але й для того, щоб оминути черги в аптеках.
В Україні існує спеціалізований сервіс доставки ліків liki24.com. За даними сайту, за час існування з 2017 року він обробив вже понад 160 тисяч замовлень.
"Ми допомагаємо людям отримати ліки дешевше, зручніше та вдома. Можемо привезти або дати знижку в аптеці", - розповідає співзасновник liki24.com Антон Авринський.
За його словами, сервіс намагається вирішити три проблеми, які можуть виникнути під час пошуку ліків. Мова йде про різні ціни на одні ліки, коли люди витрачають багато часу на пошук найдешевшого варіанту, відсутність деяких препаратів та черги.
"Проблема в тому, що іноді людина не може вийти за ліками. І взагалі є ризики в чергах, всі ці віруси можна підхопити", - пояснює Антон Авринський.
Сервіс liki24.com зараз доступний у 20 великих містах та аналізує ситуацію у 5000 аптек.
"Кожні 5-10 хвилин ми оновлюємо дані про залишки в аптеках. Знаємо з точністю до кількох хвилин, в якій аптеці що знаходиться, яка на цей препарат ціна, які є аналоги, замінники або дженерики", - розповідає Антон Авринський.
За його словами, багато клієнтів сервісу - жінки від 35 до 55, молоді мами, люди похилого віку.
У liki24.com зараз працює приблизно сотня кур'єрів, і в умовах коронавірусу компанія робить пріоритетом безконтактні доставки.
"Завчасно закупили дезінфектори для рук, маски. Запроваджуємо безконтактні доставки, кур'єр привозить замовлення до дверей, телефонує клієнту, той забирає, кур'єр забирає гроші, якщо був розрахунок готівкою", - розповідає Антон Авринський.
Під час спалаху коронавірусу в Китаї попит на послуги кур'єрів з доставки їжі суттєво зріс.
Сервісам доставки довелося гарантувати клієнтам, що ті, хто готує та доставляє їжу, не є хворими.
Компанії розробили "Гарантію заспокоєння", на якій вказувалася інформація про температуру тіла кухарів, пакувальників та кур'єрів кожного замовлення.
Як повідомляє Financial Times, провідна компанія з доставки їжі Meituan видає кур'єрам картку з інформацією про температуру їхнього тіла і про те, чи продезінфікували рюкзак, у якому вони перевозять їжу.
Таку картку закріплюють на формі кур'єрів.
В Україні наразі працюють низка сервісів доставки: два глобальних - Glovo, UberEats, та кілька українських, зокрема, Zakaz.ua, Raketa, Menu.ua.
Компанія Glovo виникла у 2015 році в Іспанії. В Україну вона прийшла восени 2018 року і працює у 17 містах: Чернігів, Черкаси, Чернівці, Дніпро, Івано-Франківськ, Харків, Херсон, Київ, Львів, Миколаїв, Одеса, Полтава, Суми, Вінниця. Житомир, Запоріжжя, Вишневе.
Кур'єрів з їхніми жовтими рюкзаками важко не помітити.
На сайті Glovo зазначається, що компанія доставляє продукти з супермаркетів, їжу з мереж швидкого харчування, товари з аптек.
BBC News Україна звернулася з запитом до українського підрозділу Glovo, аби дізнатися, як компанія забезпечуватиме безпеку кур'єрів та клієнтів під час карантину.
UberEats - донька американської компанії Uber, заснована 2014 року, в Україні працює з минулого року.
На сайті компанії зазначається, що вона доставляє їжу з 500 ресторанів чотирьох міст - Києва, Одеси, Харкова, Львова. З 15 березня цього року запустила доставку з мережі Пузата Хата.
Як повідомляють "Українські новини", генеральний менеджер Uber Eats в Північній та Східній Європі Чаріті Саффорд оголосила про безконтактну доставку в Україні на час карантину, тобто сервіс уникатиме зустрічей між кур'єрами та клієнтами.
"З огляду на те, що багато користувачів в Україні вважають за краще залишатися вдома, ми хочемо їх підтримати в цей складний кризовий час. Ми почали інформувати користувачів про те, як зробити замовлення з безконтактною доставкою до дверей", - зазначила пані Саффорд.
Окрім того, компанія обіцяє фінансову допомогу кур'єрам у випадку діагностування коронавірусу.
Компанія Raketa запрацювала в Дніпрі з березня 2018 року і наразі доставляє їжу в Києві, Дніпрі, Львові, Одесі. З березня цього року вона також запровадила безконтактну доставку.
Через карантин мільйони школярів та студентів по всьому світу змушені навчатися вдома. На щастя, є багато онлайн-курсів, аби заповнити принаймні частково прогалину у знаннях.
Американська платформа Coursera 12 березня оголосила, що надає вільний доступ до своїх курсів університетам, які постраждали внаслідок пандемії.
"Університети можуть зареєструватися, аби надати своїм студентам доступ до понад 3 800 курсів та 400 спеціальностей від провідних університетських та галузевих партнерів Coursera. Ці установи матимуть доступ до 31 липня 2020 року", - йдеться в повідомленні.
Платформа онлайн-курсів для школярів, вчителів та батьків Khan Akademy пропонує безкоштовний доступ до низки курсів 40 мовами.
Щоправда, ця платформа найбільш зручна для тих, хто володіє англійською, а українською мовою доступні лише курси та навчальні відео з математики, розміщені в Youtube 5-8 років тому.
В Україні з 2014 року існує платформа Prometheus, яка пропонує чимало курсів для студентів, вчителів, а також курси з підготовки до ЗНО з математики, української мови, літератури та історії, англійської мови. Нещодавно Prometheus та медична платформа Ingenius запустили пояснювальний спецкурс щодо коронавірусу.
Окрім Prometheus, різноманітні курси українською пропонують онлайн-платформи Ed-Era, Wisecow, ВУМ on-line.
Втім, популярні платформи не можуть замінити повноцінне навчання для школярів, тому зростає попит на дистанційне навчання.
На сайті Міністерства освіти та науки опубліковано перелік державних та приватних шкіл, які надають послуги дистанційного навчання.
У групі Батьки SOS у Facebook батьки учнів висловлюють невдоволення дистанційним навчанням, яке пропонують деякі державні школи, оскільки воно фактично полягає в самостійному освоєнні підручника.
Саме тому нових клієнтів можуть очікувати приватні заклади дистанційного навчання.
У Києві серед таких - центр Джерело (2 000-3 000 грн/місяць), школа Ангстрем (900 грн/місяць), школа Оптіма (3 000 грн/ місяць).
Очевидно, що з наближення сезону іспитів, зростатиме і попит на послуги репетиторів.
Серед популярних ресурсів пошуку репетиторів - сайт buki.com.ua. На ньому зареєстровані тисячі людей, які пропонують послуги репетиторства зі шкільних предметів та університетських дисциплін, іноземних мов, музики та мистецтва.
Заснована в Китаї платформа Italki дозволяє отримувати уроки з багатьох іноземних мов від репетиторів, переважно носіїв мови, з усього світу.
Дезінфекція приміщень та транспорту з поширенням коронавірусу стала звичним явищем.
Відповідно зростає і попит на послуги компаній, які пропонують обладнання та товари для дезінфекції.
Директорка департаменту німецької компанії Kärcher в Україні Тетяна Скрипник в коментарі BBC News Україна повідомила, що до них вже звернулася міська влада Львова, яка бажає закупити апарат високого тиску для дезінфекції лавок та зупинок транспорту.
Ця компанія постачає техніку та миючі засоби для прибирання в домашніх умовах, офісах, на промпідприємствах, торгових центрах та в комунальних службах, для очищення автотранспорту.
"В нашому розпорядженні є обладнання, яке дозволяє як очищати, так і робити дезінфекцію. Є апарати високого тиску, які можуть нагрівати воду до 140 градусів, до пароутворення, - за такої температури можемо знезаражувати поверхні, є промислові пароочищувачі для ресторанів, закладів громадського харчування", - розповідає вона.
Пані Скрипник зазначає, що про надійні на 100% засоби боротьби з коронавірусом говорити зарано:
"Цей коронавірус ще недостатньо вивчений, немає абсолютної гарантії, що термічної або хімічної дезінфекції достатньо для боротьби саме з ним. Втім, можна мінімізувати ризик його поширення".
А от для клінінгових компаній, які займаються прибиранням в будинках українців, зараз не найкращі часи.
Засновник компанії "Уберем" Карен Мірзаханян каже, що в останні дні кількість замовлень впала приблизно на 60%.
"Всі наші виконавці проходять термоконтроль, мають маски та антисептики. Пропонуємо клієнтам обробку антисептиками, робимо кварцевання поверхні. Але кількість клієнтів падає, ми вважаємо, що людей просто залякали. Просто затишшя настало з понеділка", - розповідає він.
Ще одним ударом для компанії стала припинення роботи метро, адже це ускладнило і збільшило час на поїздки виконавців.
Через запровадження карантину та закриття кордонів тисячі українців застрягли за кордоном. Українські посольства докладають зусиль, аби допомогти бажаючим повернутися додому.
В МЗС українців, які опинилися у скрутній ситуації за кордоном, просять реєструватися в системі ДРУГ, звертатися електронною поштою чи телефоном гарячої лінії (втім, він може бути перевантажений) до посольства чи консульства у країні перебування, повідомляти контактні дані, місце перебування.
Надалі потрібно чекати від дипломатів інструкцій та інформації щодо формування груп для повернення додому.
Українські дипломати сформували точки-хаби, з яких "громадяни України гарантовано зможуть дістатися до України безкоштовно або за пільговими цінами" - Стамбул у Туреччині, Дубаї та Абу Дабі в ОАЕ, Прага у Чехії, Берлін у Німеччині, Варшава та Перемишль у Польщі, Відень в Австрії, Братислава у Словаччині, Рига у Латвії, Вільнюс у Литві.
Міністр закордонних справ Дмитро Кулеба повідомив, що авіакомпанія SkyUp вивезе українців чартерами за пільговими цінами з 18 міст Європи.
МЗС, Мінінфраструктури і компанія SkyUp Airlines оголошують початок продажу авіаквитків за пільговою доступною ціною на...
Кінець Facebook допису , автор: Dmytro
Співзасновник SkyUp Airlines Олександр Альба у Facebook зазначив, що компанія не може "ігнорувати величезну кількість рекомендацій, правил і обмежень", які виникли після запровадження карантину в багатьох країнах, але намагатиметься допомогти з поверненням туристів.
"Ще потрібно десь на це все знаходити кошти. Тільки на повернення туристів Join UP! з Єгипту ми повинні витратити близько 80 млн гривень. Для цього будуть виконані десятки рейсів: 17 березня — 21 рейс, 18 березня — 26 рейсів, 19 березня — також близько 20 рейсів. Плануємо, що до кінця цього тижня вдома будуть всі", - зазначив він.
Українським дипломатам вже вдалося домогтися повернення тисяч українців, які застрягли в інших країнах.
Посольства в багатьох країнах продовжують складати переліки українців, як хочуть дістатися додому, але не можуть виїхати.
У месенджері Telegram 11 березня створили урядовий канал COVID-19 Travel Info, в якому розміщують інформацію про закриття авіапростору різними країнами, працюючі пункти пропуску на українському кордоні та різноманітні поради для українців за кордоном.
На цьому каналі є посилання на групи та чати українців, які координують зусилля, аби виїхати з різних країн Європи, Азії, Латинської Америки, Африки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52500679' lang='ukr' type='mono' source_url='https://www.bbc.co.uk/ukrainian/features-52500679' term='COVID'>
Європа підрахувала збитки від коронавірусу. Найгірші прогнози справджуються
Коронавірус і карантин занурили європейську економіку - другу за розміром у світі після американської - у найглибшу кризу за всю її післявоєнну історію. Найгірші очікування справджуються: Євросоюз біднішає швидше, ніж решта світу.
Коронавірус і карантин занурили європейську економіку - другу за розміром у світі після американської - у найглибшу кризу за всю її післявоєнну історію. Найгірші очікування справджуються: Євросоюз біднішає швидше, ніж решта світу.
ЄС більше за інших на Заході постраждав від коронавірусу і запровадив найжорсткіший карантин. Тепер він збирає плоди епідемії. Згідно з останніми даними Євростату, економіка ЄС скоротилася на 3,5% за перші три місяці 2020 року.
Такими темпами вона впаде на 13% за рік, і Європа недорахується майже 2 трлн євро. І це при тому, що ще приблизно стільки ж їй доведеться витратити на боротьбу з вірусом і кризою.
Підсумки першого кварталу - лише натяк на майбутні руйнування.
Загальний карантин скував ЄС лише у березні, і головний удар по кишені громадян і бізнесу припаде на поточний другий квартал. Якщо вірус не відступить у другій половині року, і економіка не почне відновлюватися, загальний збиток буде ще більш істотним.
Європейський центробанк допускає, що падіння ВВП за підсумками року досягне 12% в країнах обігу євро. До Єврозони входять 19 з 27 країн Євросоюзу, і на них припадає 85% економіки ЄС, або 12 трлн з 14 трлн євро загального ВВП.
"Швидкість і глибина падіння економіки безпрецедентні для мирного часу, - сказала голова центробанку Крістін Лагард. - Масштаб спаду буде повністю залежати від того, скільки триватиме карантин і наскільки успішними виявляться заходи підтримки людей і бізнесу".
Коротка відповідь - через карантин. Щоб зрозуміти, як саме карантин впливає на головний показник економічного успіху в післявоєнному світі - ВВП - варто згадати, як його розраховують.
Загальний обсяг ВВП - це сума споживання, інвестицій, державних витрат і чистого експорту в окремо взятій країні. У більшості країн переважну роль у прирості ВВП відіграє перший компонент - споживання.
Саме по ньому карантин завдав найбільшого удару. Люди сидять по домівках, менше заробляють і менше витрачають; магазини і ресторани не працюють, заборонили туризм і масові заходи - спортивні та розважальні. Навіть у гості з подарунками ходити не можна.
Все це зменшує споживання. У Франції, наприклад, воно скоротилося на 6% за перший квартал.
А спад інвестицій виявився вдвічі істотнішим - мінус 12%. Бізнес не інвестує у розвиток, люди не купують житло, компанії не створюють запаси. Частину інвестицій відклали, іншу втратили назавжди - за час карантину через відсутність прибутку гроші, відкладені на великі покупки і розширення, проїдають.
А отже - дві головні складові ВВП розвинених країн тягнуть економіку на дно. В умовах обмежень підтримати її на штучній вентиляції до кращих часів може третя складова - державні витрати.
І влада країн, у яких є гроші або можливість їх позичити, масштабно стимулює економіку з бюджету.
Вони підвищують допомогу, виплачують з державної скарбниці зарплатню приватному сектору, роздають готівку населенню, пільги і субсидії - бізнесу. Не кажучи вже про екстраординарні витрати на боротьбу з пандемією: закупівлю медичного обладнання, репатріацію громадян, будівництво тимчасових лікарень та розроблення ліків і вакцини.
США відписали на антикризові заходи вже понад 3 трлн доларів, Європа - майже 2 трлн, а загалом, за попередньою оцінкою МВФ, на держпідтримку вже обіцяно 8 трлн доларів. Це приблизно десята частина світового ВВП.
Відповідь на попередню кризу була скромнішою - 2009 року найбільші країни світу витратили менше ніж 1 трлн доларів за нинішніми грошима.
Ця криза лише починається, а рахунок вже у кілька разів більший.
Найбільший на планеті політичний союз з населенням 450 млн людей постраждав більше за інших. На ЄС припала майже половина всіх пов'язаних з пандемією Covid-19 смертей.
До США - провідної економіки світу - коронавірус прийшов пізніше і нашкодив їй поки не так сильно.
Американський ВВП скоротився на 1,2% у квартальному обчисленні в порівнянні з падінням на 3,5% в ЄС. Якщо екстраполювати на весь рік, як заведено у статистиків в США, річні темпи падіння європейської економіки у першому кварталі перевищили 13%, тоді як Америка обмежилася скромними 4,8%.
За підсумками року Європа ще більше відстане від конкурентів. За оцінками Міжнародного валютного фонду, обвал в Євросоюзі (мінус 7%) буде більш істотним, ніж в США (-6%) і Японії (-5%), а конкурент ЄС в боротьбі за звання другої найбільшої економіки світу - Китай і зовсім уникне падіння (+1,2%).
Коронавірус вивів з ладу мотор європейської економіки. З чотирьох гігантів найменше постраждала лише Німеччина, тоді як Франція, Італія та Іспанія опинилися у лідерах і за смертністю, і за тривалістю і суворістю карантину.
При середньоєвропейському темпі скорочення на 3,5% ВВП Франції знизився на 5,8%, Іспанії - на 5,2%, а Італії - на 4,7%, причому для італійців це другий поспіль квартал спаду, тобто технічно країна опинилася у рецесії.
Статистику з Німеччини очікують тільки в середині травня, але німецькі посадовці вже попереджають, що нічого хорошого найбільшу економіку Європи не чекає, а спад буде найгіршим за післявоєнні роки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51926797' lang='ukr' type='mono' source_url='https://www.bbc.co.uk/ukrainian/news-51926797' term='COVID'>
Знаменитості, які підхопили коронавірус
Коронавірус крокує планетою - хворобу підхоплюють не лише звичайні люди, а й знаменитості зі світу кіно, спорту й політики. Хто захворів?
Коронавірус крокує планетою - хворобу підхоплюють не лише звичайні люди, а й знаменитості зі світу кіно, спорту й політики. Хто захворів?
Напередодні стало відомо, що вірус виявили у британського актора Ідріса Ельби та норвежця Крістофера Хів'ю, відомого за роллю Тормунда в серіалі "Гра престолів".
Обидва актори повідомили у соцмережах, що почуваються добре, проте разом із родинами перебувають вдома на самоізоляції.
"Без паніки", - закликав Ельба своїх прихильників у твіттері.
Greetings from Norway! Sorry to say that I, today, have tested positive for COVID19, Corona virus. My familiy and I are self-isolating at home for as long as it takes. We are in good health - I only have mild symptoms of a cold. There are people at higher risk for who this virus might be a devastating diagnosis, so I urge all of you to be extremely careful; wash your hands, keep 1,5 meters distance from others, go in quarantine; just do everything you can to stop the virus from spreading. Together we can fight this virus and avert a crisis at our hospitals. Please take care of each other, keep your distance, and stay healthy! Please visit your country's Center for Disease Control's website, and follow the regulations for staying safe and protecting not just yourselves, but our entire community, and especially those at risk like the elderly and people with pre-existing conditions. @grymolvaerhivju #fightcorona #solidarity #takecare #folkehelseinstituttet Thanks to @panoramaagency
A post shared by  Kristofer Hivju (@khivju) on Mar 16, 2020 at 1:48pm PDT
Кінець Instagram допису , автор: khivju
Ельба і Хів'ю - не перші актори, які підхопили коронавірус. До цього про зараження розповіла американська актриса українського походження Ольга Куриленко, найбільш відома за роллю "дівчини Бонда" в екранізації 2008 року.
"Хворію вже майже тиждень. Температура і слабкість - мої основні симптоми. Будьте обережні й ставтесь до цього серйозно", - написала вона в інстаграмі.
Згодом про зараження повідомила й 26-річна акторка Рейчел Метьюз, яка зіграла одну з основних ролей у стрічці "Щасливий день смерті".
Тим часом Том Хенкс та його дружина, акторка Ріта Вілсон, які підхопили коронавірус під час зйомок в Австралії, у вівторок повідомили, що вже пройшли курс лікування. Їх виписали з лікарні, наразі подружжя перебуває в самоізоляції.
Не оминув коронавірус і світ спорту. Через спалах хвороби на паузу поставили спортивні змагання в багатьох країнах - від футболу й баскетболу до хокею і тенісу.
Одними з перших спортсменів, в яких виявили коронавірус,  були футболісти Маноло Габбіадіні з італійської "Сампдорії" і одноклубник Кріштіану Роналду, гравець "Ювентуса" Даніеле Ругані. Далі про позитивний тест на хворобу розповів гравець "Фіорентини" Патрік Кутроне.
Усі троє грають в Італії, де вирує найбільший спалах коронавірусу в Європі. Наразі в країні зафіксували понад 27 тисяч захворювань, 2 158 людей померли.
Хворобу діагностували і в головного тренера лондонського "Арсеналу" Мікеля Артети. Весь основний склад команди і персонал клубу, що мали контакти з Артетою, відправили на двотижневу самоізоляцію.
"Я дуже розчарований, - розповів тренер "Арсеналу". - Я здав тест, коли почувався погано. Повернуся до роботи, як тільки мені дозволять".
Позитивний результат також показав тест гравця лондонського "Челсі" Каллума Гадсона-Одойя - втім, після тижневої самоізоляції футболіст повідомив про одужання.
На самоізоляції перебувають і гравці іспанської "Валенсії" - за попередніми даними, коронавірус виявили в 35% футболістів та персоналу клубу. Серед них - аргентинець Есек'єль Гарай і француз Ельякім Мангала.
Минулого тижня на карантин також відправили усіх футболістів мадридського "Реалу" - після того, як коронавірус виявили в гравця баскетбольної команди "Реалу" Трея Томпкінса: обидві команди могли перетинатися на території спільного тренувального комплексу.
Поєдинки НБА скасували після того як хворобу підхопив гравець "Юта Джаз" Руді Гобер, згодом підозра на коронавірус підтвердилася і в його одноклубника Донована Мітчелла.
Уникнути зараження не змогли й політики та держслужбовці в багатьох країнах.
На початку минулого тижня коронавірус діагностували в заступниці міністра охорони здоров'я Британії і члена парламенту Надін Дорріс. Вона розповідала, що в якийсь момент почувалася "досить кепсько", але припустила, що "найгірше вже позаду".
Також підозра на Covid-19 підтвердилася у міністра внутрішніх справ Австралії Пітера Даттона - політика поклали до лікарні, він розповідав, що почувається добре.
Серед заражених і головнокомандувач збройних сил Польщі Ярослав Міка. Хворобу виявили після того, як він повернувся з Німеччини.
До цього позитивний результат на коронавірус показав тест Нікола Дзингаретті, лідера Демократичної партії Італії, яка входить до правлячої коаліції.
На самоізоляції перебуває прем'єр-міністр Канади Джастін Трюдо - упродовж двох тижнів він працюватиме з дому, оскільки коронавірус виявили в його дружини Софі Грегуар-Трюдо. У пресслужбі прем'єра запевняють, що вона почувається добре. В самого прем'єра симтомів хвороби немає.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52452044' lang='ukr' type='mono' source_url='https://www.bbc.co.uk/ukrainian/news-52452044' term='COVID'>
Різке зростання смертей та 400 нових хворих - коронавірус в Україні
Станом на ранок 28 квітня в Україні зафіксували 9410 хворих на COVID-19. Крім того, за минулу добу був один з найвищих показників смертей від хвороби.
Станом на ранок 28 квітня в Україні зафіксували 9410 хворих на COVID-19. Крім того, за минулу добу був один з найвищих показників смертей від хвороби.
Загалом 239 людей померло від хвороби за весь час пандемії.
"Сумно про це казати, але за останню добу в Україні зафіксовано 19 летальних випадків", - розповів міністр охорони здоров'я Степанов.
Він додав, що це були люди з групи ризику, які мали хронічні хвороби.
За попередню добу було зафіксовано 11 смертей, а два дні до цього від хвороби помирало по 8 людей.
Найвищим же показником по смертях за останній час були 22 і 23 квітня, коли кількість смертей за добу складала 13.
За минулу добу кількість хворих зросла на 401 людину, 25 з них - діти, ще 94 - медики.
Водночас вже п'ять днів поспіль кількість нових хворих в Україні за добу не перевищувала 500 людей.
Зокрема, вранці 26 квітня Центр громадського здоров'я повідомляв про 492 нових хворих, а 27 квітня - про 392 заражених за добу.
Ще 128 хворих за минулу добу повністю одужали. А за весь час пандемії одужало 992 людей.
Підтверджено 9 410 випадків  COVID-19, з них 401 протягом останньої доби.
Зокрема хворобу підтверджено у 639 дітей та 1...
Кінець Facebook допису , автор: Центр громадського здоров’я України
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52500058' lang='ukr' type='mono' source_url='https://www.bbc.co.uk/ukrainian/news-52500058' term='COVID'>
Те, що зробила влада Черкас, може призвести до катастрофи - МОЗ
Міністр охорони здоров'я України Максим Степанов різко розкритикував рішення міської влади Черкас вже зараз пом'якшити карантинні заходи, відкривши непродовольчі магазини та перукарні.
Міністр охорони здоров'я України Максим Степанов різко розкритикував рішення міської влади Черкас вже зараз пом'якшити карантинні заходи, відкривши непродовольчі магазини та перукарні.
"Те, що вчора відбулося в Черкасах, — рішення міської влади відкрити багато магазинів, торгових центрів, терас у закладах харчування... Це все може звести нанівець роботу, яку проводили протягом півтора місяця (карантину. - Ред.)", - заявив міністр.
Сам він поїхав до Черкаської області і планує відвідати міські лікарні.
За увесь час в області підтвердили майже 300 випадків коронавірусу. Померли 9 людей.
Карантинні заходи в Україні діють до 11 травня. Потім, за словами української влади, можливе їх пом'якшення. Але все залежатиме від ситуації із захворюваністю.
З 1 травня влада Черкас пом'якшила карантин для частини підприємців міста.
Дозволили працювати зокрема магазинам непродовольчих товарів, майстерень з ремонту, перукарень та салонів краси.
Такі дії влада міста пояснила тим, що отримала багато звернень від представників бізнесу, які "через карантинні обмеження опинилися на межі виживання".
"Ми розуміємо, що через карантинні обмеження чи не найбільше страждає дрібний бізнес. Через карантин вони зазнають великих збитків", - заявив заступник міського голови Ігор Волошин.
Влада міста також наголосила, що підприємці обіцяють строго дотримувати всіх санітарних норм та "коронавірусних" правил.
Міська влади Черкас "поставила під загрозу життя і здоров'я людей", заявили в МОЗ.
"Це може призвести до катастрофічних наслідків", - застеріг міністр Степанов.
"Звісно, діям міської влади буде надана оцінка, в тому числі й правоохоронних органів", - запевнив Степанов.
Після цього поліція відкрила кримінальне провадження за фактом ухваленого Черкаською міськрадою рішення про послаблення карантину.
Як наголосили в поліції, необхідно дотримуватися вимог законодавства та не чинити дії, які, відповідно до постанови Кабміну, поки що заборонені.
А міністр внутрішніх справ Арсен Аваков напряму звернувся до міського голови Черкас Анатолія Бондаренка із погрозами.
"Пане міський голова Черкас, ви загралися! Припиніть ризикувати здоров'ям і життям людей заради політичних ігор! Реагування буде жорстким!" - написав Аваков у твіттері.
Міністр Степанов також оголосив нову статистику захворюваності по України.
За минулу добу, за його словами, захворіли 455 людей — це майже на сотню менше, ніж попередньої доби.
Загалом в Україні підтвердили 10 861 випадок захворювання на COVID-19. Померли 272 людини.
Карантинні заходи, за словами міністра, по всій Україні планують пом'якшувати з 11 травня.
"На сьогодні ситуація це дозволяє. Ці пом'якшення будуть ґрунтуватися на тих даних, які в нас є", - зазначив він.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52090131' lang='ukr' type='mono' source_url='https://www.bbc.co.uk/ukrainian/news-52090131' term='COVID'>
Коронавірус: чому важливо залишатися вдома?
Залишатися вдома, можливо, не надто приємно, але це допомагає у боротьбі з пандемією коронавірусу. Кореспондентка BBC Health Лаура Фостер пояснює, як саме це працює.
Залишатися вдома, можливо, не надто приємно, але це допомагає у боротьбі з пандемією коронавірусу. Кореспондентка BBC Health Лаура Фостер пояснює, як саме це працює.
В Україні, як і в багатьох країнах світу, запровадили карантин. Влада закликає виходити з дому лише в разі необхідності, працювати віддалено та зменшити соціальні контакти.
Станом на ранок 30 березня в Україні підтвердили 480 випадків зараження COVID-19. За добу виявили 62 нових випадки, повідомляє Центр громадського здоров'я. Також за добу ще дві людини померли від коронавірусу.
Відео BBC News Україна в будь-який час - підписуйтеся на наш канал у YouTube.
Всі випуски новин BBC News Україна на YouTube.
</doc>
<doc docid='bbc_news-52364587' lang='ukr' type='mono' source_url='https://www.bbc.co.uk/ukrainian/news-52364587' term='COVID'>
Продовження карантину в Україні планують, але з пом'якшеннями
Міністр охорони здоров'я Максим Степанов розповів, що карантин в Україні можуть продовжити до 12 травня. Про це він заявив на брифінгу у Києві 21 квітня.
Міністр охорони здоров'я Максим Степанов розповів, що карантин в Україні можуть продовжити до 12 травня. Про це він заявив на брифінгу у Києві 21 квітня.
"На найближчому засіданні уряду МОЗ буде виносити постанову щодо продовження дії карантину до 12 травня. Це продовження викликане рівнем захворювання і тою небезпекою, яку несе коронавірусна хвороба", - заявив пан Степанов.
Засідання уряду планується у середу, 22 квітня.
При цьому МОЗ буде пропонувати пом'якшення карантинних заходів.
Наприклад, прогулянки в парках можуть дозволити. Але будуть обмеження щодо кількості осіб і масок.
Також у МОЗ будуть пропонувати відкрити для відвідування музеї і бібліотеки, але з обмеженням щодо дистанції.
Кабмін очікує піку захворюваності на COVID-19 на початку травня.
В Україні, станом на 21 квітня, вже 6125 хворих на COVID-19. За добу зафіксовано 415 нових випадків. Про це повідомив Центр громадського здоров'я.
Від коронавірусної хвороби померла 161 людина, 367 пацієнтів одужали. 1,1 тис. медичних працівників захворіли на COVID-19.
У регіонах найбільше хворих у Києві та у Чернівецькій області:
На жаль, ваш браузер не може відобразити мапу
Протестували на коронавірус в Україні понад 18 тисяч людей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51494831' lang='ukr' type='mono' source_url='https://www.bbc.co.uk/ukrainian/features-51494831' term='COVID'>
Чи правда, що діти не хворіють на коронавірус COVID-19?
5 лютого світ приголомшила новина про те, що у немовляти в Китаї на другу добу після народження діагностували коронавірус.
5 лютого світ приголомшила новина про те, що у немовляти в Китаї на другу добу після народження діагностували коронавірус.
Це наймолодший пацієнт з таким діагнозом. Спалах захворювання вже забрав життя понад тисячі людей, а діагностували коронавірус у понад 60 тисяч осіб.
Однак дітей серед хворих дуже мало.
Велика частина - це жителі Китаю, але випадки зараження коронавірусом зафіксували ще у понад 30 країнах.
У недавньому дослідженні, результати якого опублікував медичний журнал Journal of the American Medical Association, йдеться, що захворювання торкнулося, перш за все, людей у ​​віці від 40 до 59 років.
"Випадки захворювання серед дітей дуже рідкісні", - йдеться в дослідженні.
Але чому так відбувається?
Пояснень цьому феномену існує вже багато, але експерти не мають поки точної відповіді на питання, чому у дітей це захворювання діагностується значно рідше.
"Через нез'ясовані поки для нас причини діти або не підхоплюють цю інфекцію, або захворювання минає в більш м'якій формі", - говорить професор, вчений-вірусолог з Університету Редінга Іен Джонс.
Це може означати, що діти хворіють у м'якій формі, іноді симптоми можуть майже не проявлятися. В таких випадках батьки, як правило, не приводять дітей до лікаря.
З цією версією погоджується і лекторка Університетського коледжу Лондона Наталі Макдермотт.
"Імунна система дітей у віці до п'яти років і підлітків, як правило, дуже добре підготовлена ​​до боротьби з вірусами. Вони можуть заразитися, але захворювання у них буде у м'якій формі, або це може бути взагалі безсимптомний перебіг хвороби", - каже Наталі Макдермотт.
Така ж ситуація спостерігалася і під час спалаху SARS в 2003 році. Жертвами вірусу тоді стали 800 осіб - 10% від усіх інфікованих. Та інфекція теж майже не зачепила дітей.
Наталі Макдермотт передбачає, що низьке поширення захворювання серед дітей може також пояснюватися і вчасно ухваленими профілактичними заходами. Школи і дитячі садки під час спалаху захворювання закрили, а початок спалаху припав на час новорічних канікул.
Шкільні канікули майже у всіх регіонах Китаю продовжили до кінця лютого.
Крім того, за словами пані Макдермотт, дорослі докладають неабияких зусиль, аби захистити свою дитину від інфекції.
"Дорослі оберігають дітей, захищаючи їх від можливого зараження, якщо ж в будинку є хворий, дітей намагаються ізолювати від нього", - каже Наталі Макдермотт.
Вона вважає, що в разі подальшого поширення вірусу, коли контактів із зараженими уникнути буде все складніше, ситуація може погіршитися. Тоді серед дітей буде більше інфікованих, тому що їх просто буде складніше ізолювати.
Поки ж швидке поширення коронавірусу не призвело до зростання захворюваності серед дітей.
Якщо проводити аналогію зі спалахом SARS, можна згадати, що дослідники Центру з контролю і профілактики захворювань США дійшли висновку, що діти віком до 12 років були менш схильні до захворювання і рідше потребували лікування в стаціонарі.
Хоча підтверджених випадків захворювання коронавірусом серед дітей небагато, експерти підкреслюють, що говорити про наявність у дітей особливого імунітету проти коронавірусу не можна.
Більш вірогідним поясненням низької захворюваності коронавірусом серед дітей може бути наступний факт: найбільш часті ускладнення хвороби (наприклад, вітрянка) небезпечніші для дорослих, ніж для дітей. Дорослі переносять ці ускладнення у важчій формі.
"Це більш правдоподібне пояснення, ніж те, що у дітей є особливий імунітет проти коронавірусу", - говорить експерт з інфекційних захворювань в Університеті Кардіффа Ендрю Фріман.
"Це може бути пов'язано і з тим, що лікарі не перевіряють на наявність вірусу тих дітей, у яких немає виражених симптомів захворювання, і тих, у кого вони виражені слабко", - додає пан Фріман.
Експерт зі статистичної епідеміології з Оксфордського університету Крістл Доннеллі згодна з такою точкою зору і наводить як приклад дані щодо спалаху SARS в Гонконзі.
"Наші колеги тоді дійшли висновку, що маленькі діти переносили захворювання в набагато більш м'якій формі", - відзначає експерт.
Імунна система дорослих, у яких є будь-які хронічні захворювання, гірше справляється з вірусом. Діабет або захворювання серцево-судинної системи призводять до ускладненого перебігу захворювання і до тяжчих ускладнень.
"Пневмонія (одне з найбільш частих ускладнень коронавірусу) зазвичай спостерігається у пацієнтів з ослабленою імунною системою. Те ж саме відбувається і під час захворювання на грип та інші гострі респіраторні вірусні інфекції", - пояснює Ян Джонс.
Як з'ясувалося, приблизно у половини пацієнтів в лікарні в Ухані, у яких діагностували коронавірус, є хронічні захворювання.
Діти, як відомо, схильні до того, щоб хворіти на респіраторні вірусні інфекції та служити джерелом їх поширення серед своїх однолітків, говорить Іен Джонс.
Тому нам здається, що саме діти найбільш уразливі перед вірусами. Але ситуація з коронавірусом не підтверджує ці побоювання.
Можливо, у дітей дійсно сильніша імунна система, або ж вірус менш агресивно діє, потрапляючи в дитячий організм, тому хвороба часто протікає безсимптомно, і батьки не приводять дитину на прийом до лікаря. Відповідно, зареєстрованих випадків захворювання серед дітей виявляється менше.
Найближчим часом у нас буде чіткіше уявлення про те, чому діти у випадку з коронавірусом здаються більш захищеними.
</doc>
<doc docid='bbc_news-51656251' lang='ukr' type='mono' source_url='https://www.bbc.co.uk/ukrainian/news-51656251' term='COVID'>
Коронавірус: різке збільшення інфікованих в Італії. Серед хворих - українка
Кількість людей, інфікованих вірусом Covid-19 в Італії, різко зросла і досягла, за останніми даними, 453 людини.
Кількість людей, інфікованих вірусом Covid-19 в Італії, різко зросла і досягла, за останніми даними, 453 людини.
Серед них - 26-річна українка.
За останню добу кількість хворих в Італії зросла більш ніж на третину: ввечері у вівторок повідомлялося про 323 носіїв вірусу в Італії, а на кінець середи ця кількість перевищила 450 людей.
Водночас одразу кілька італійських медіа повідомляють про те, що серед інфікованих 26-річна громадянка України.
Вона живе у місті Кремона, що у північному італійському регіоні Ломбардія.
Вже кілька днів у неї спостерігаються симптоми хвороби, викликаної коронавірусом: кашель та лихоманка.
Жінку помістили у спеціальну палату і перевіряють на Covid-19.
Її ім'я не розкривають.
Також відзначається, що загалом її стан нормальний.
Згодом українське МЗС підветрдило цю інформацію.
"У Неаполі підтверджено два випадки зараження коронавірусом, один з них - у 26-річної українки, яка працює на півночі в Кремони і їздила на південь провідати батьків у Чіленто-Салерно. Позитивний результат на коронавірус має бути остаточно підтверджений клінікою "Спаланцані" в Римі", - розповів директор Департаменту консульської служби Сергій Погорельцев у коментарі "Укрінформу".
Її родичів помістили у карантин.
Найбільше хворих - у північних індустріальних районах Італії, зокрема у згаданій Ломбардії, столицею якої є Мілан. На другому місці за кількістю виявлених випадків - Венеція та навколишній район.
Представники італійського уряду заявляють, що роблять все можливе, щоб запобігти поширенню вірусу. По всій країні закриваються школи, університети та кінотеатри, скасовані ряд масових заходів.
На карантин закрито декілька міст із загальним населенням в 55 тис. мешканців.
Як передає кореспондент BBC News в Італії Марк Лоуен, є побоювання, що спалах коронавірусу може призвести до рецесії італійської економіки. За його словами,  багато готелів і кафе в Мілані пусті.
Загалом в Італії від хвороби, викликаної коронавірусом, померло 12 людей. Це переважно літні люди.
Також кілька людей вже вилікувалися.
В Україні не зареєстровано жодного випадку інфікування коронавірусом Covid-19.
Секретар РНБО Олексій Данілов повідомив у четвер, що у жодного з 89 евакуйованих з Китаю, які перебувають на обсервації у Нових Санжарах, не виявили Covid-19.
"Молекулярно-генетичні дослідження біологічного матеріалу, який брали у евакуйованих, на даний час не виявили коронавірус", - йдеться у повідомленні РНБО.
Наступну перевірку у них заплановано на 1 березня.
США і Південна Корея на невизначений час відклали спільні військові навчання. У Південній Кореї зафіксовано 334 нових випадки захворювання.
Саудівська Аравія призупиняє в'їзд іноземних паломників у священні для мусульман міста Мекка і Медіна. Саудівський МЗС заявив, що також тимчасово перестане пропускати на територію країни туристів з країн, де є загроза вірусу.
У Китаї, звідки почався спалах, повідомляють про 29 померлих від коронавірусу за середу - це найменша кількість жертв з кінця січня.
Поступово нові випадки зараження виявляють у нових країнах - наприклад, у четвер коронавірус вперше зафіксували в Естонії.
Член Єврокомісії Стелла Кіракідес сказала журналістам після зустрічі з міністром охорони здоров'я Італії: "Ситуація викликає побоювання, але не можна впадати у паніку".
У середу Всесвітня організація охорони здоров'я заявила, що в інших країнах вірус вперше почав поширюватися швидше, ніж на території Китаю, де він з'явився.
Це говорить, зокрема, і про те, що у самому Китаї поширення хвороби почало спадати.
При цьому ВООЗ зазначає, що спалах поки не став пандемією.
Всього у 40 країнах світу підтверджено близько 82 тис. випадків захворювання, більша частина яких припадає на материковий Китай.
Понад 2,7 тис. людей померли.
Майже 33 тис. - видужали.
Епіцентр спалаху коронавірусу переміщається з Китаю в інші регіони світу, зокрема, в Європу.
На перший погляд, цей тривожний розвиток подій.
Але в ньому є і позитивні аспекти.
Китай, судячи з усього, бере гору над вірусом, й кількість нових випадків щодня знижується.
Це говорить про успіх стратегії боротьби з інфекцією, при якій людям рекомендують залишатися вдома, скасовують масштабні публічні заходи і обмежують поїздки.
Всесвітня організація охорони здоров'я дає зрозуміти, що вірус все ще можна стримати і запобігти глобальній пандемії.
Цю думку підтримує і влада Британії, яка попередили про небезпеку надмірної реакції на спалах - як для економіки, так і для суспільства в цілому.
Безпека людей залишається пріоритетом, проте забезпечувати її потрібно відповідально і без надмірних заходів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52150881' lang='ukr' type='mono' source_url='https://www.bbc.co.uk/ukrainian/news-52150881' term='COVID'>
Карантин посилюють: що ще забороняє уряд
Прем'єр-міністр Денис Шмигаль записав відеозвернення, в якому розповів про нові обмеження, що вводить уряд через коронавірус.
Прем'єр-міністр Денис Шмигаль записав відеозвернення, в якому розповів про нові обмеження, що вводить уряд через коронавірус.
А саме:
Денис Шмигаль також опублікував інфографіку:
Водночас офіційного тексту постанови з чітким переліком заборон і термінів, як довго вони будуть діяти, на сайті Кабміну ще немає.
Щодо походів у парки Денис Шмигаль пояснив: "Погода закликає бути на природі, але уряд закликає утриматися від шашликів, від прогулянок парками, від масових місць відпочинку на найближчі три, може, чотири тижні".
Коронавірусна інфекція продовжує поширюватися Україною. Єдиним способом розірвати ланцюг зараження та зберегти людські...
Кінець Facebook допису , автор: Денис Шмигаль
За його словами, це допоможе уникнути ситуації, коли хвороба розвивається дуже швидко і з фатальними наслідками.
"Ці заходи можуть бути незручними, але це потрібно для вашої безпеки", - наголосив прем'єр.
Він запевнив, що уряд не зупиняє товарообіг, промислові підприємства і критичну інфраструктуру.
"За три тижні ті, хто вже хворі на COVID-19, мають одужати. А введення обмежень має завадити хворобі поширюватися далі", - додав прем'єр.
Денис Шмигаль також зробив прогноз, коли можуть почати знімати обмеження.
"Якщо буде зафіксовано динаміку зниження захворюваності, то в кінці квітня ми зможемо розпочати поступове послаблення", - припустив прем'єр.
Це відбуватиметься у кілька етапів:
"Це дозволить нам вже з початку травня почати рестарт економіки", - пояснив голова уряду.
"Але це не означатиме послаблення інших карантинних заходів", - додав він.
За його словами, обмеження на прогулянки, масові зібрання та інші розваги будуть продовжувати діяти. Всі будуть зобов'язані носити маски і дотримуватися карантину.
"Для старших людей, студентів та школярів карантин можуть продовжити", - уточнив Денис Шмигаль.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52150885' lang='ukr' type='mono' source_url='https://www.bbc.co.uk/ukrainian/news-52150885' term='COVID'>
Карантин: чи правда, що 60-річним заборонили виходити?
У новій постанові про посилення карантину йдеться про те, що всі люди, які досягли 60-річного віку "потребують самоізоляції".
У новій постанові про посилення карантину йдеться про те, що всі люди, які досягли 60-річного віку "потребують самоізоляції".
Таким рішенням всіх літніх людей в Україні фактично прирівняли до інших категорій з обов'язковою самоізоляцією: тих, хто контактував з хворими на COVID-19, тих, у кого є симптоми інфікування, або тих, хто вже захворів, але не потребує госпіталізації.
Літні люди справді перебувають у групі ризику в умовах пандемії коронавірусу.
Яких же правил самоізоляції відтепер мають дотримуватися всі, кому за 60?
Перш за все, норма про самоізоляцію не поширюється на 60-річних поліцейських, медиків та представників інших служб, які протидіють пандемії, або ж працівників критично важливої інфраструктури.
Тим, у кого є підозра на COVID-19, строк самоізоляції визначає їхній лікар, який вносить дані про них у спеціальну систему.
Чи буде сімейний чи будь-який інший лікар робити це для всіх людей, старших 60 років, у документі не уточнюють.
Загалом же, до 5 квітня Міністерство цифрової трансформації має розробити мобільний додаток, вноситимуть такі дані про людей на самоізоляції:
За згодою також можна внести інформацію про хронічні хвороби і загальний стан здоров'я.
Ці дані буде можливість внести і самостійно.
Мобільний додаток використовуватиме Єдиний державний портал електронних послуг, однак більше деталей про нього у постанові немає.
Чи буде він якимось чином пов'язаний з нещодавно запущеним "порталом державних послуг "Дія", в уряді не уточнили.
В недавньому інтерв'ю "Економічній правді" міністр цифрової трансформації Михайло Федоров запевнив, що "ніякого стеження за громадянами" не буде.
"Також через додаток хворі зможуть замовляти продукти і ліки онлайн, повідомляти про стан здоров'я", - додав міністр.
Люди, які перебувають на самоізоляції, зобов'язані постійно перебувати у визначеному ними ж "місці самоізоляції" та уникати контактів з іншими, крім людей, з якими вони разом живуть.
Водночас тим, у кого немає піклувальників (але хто не хворий на COVID-19), дозволяють виходити у продуктові магазини, аптеки та за гігієнічними засобами.
Утім такі магазини мають бути не далі, ніж за два кілометри від їхнього дому ("місця самоізоляції").
Так само вони мають надягати маски чи респіратори. Крім того, людям на самоізоляції без піклувальників дозволили двічі на день вигулювати собак.
"У невідкладних справах особа, яка перебуває на самоізоляції, звертається за екстреною медичною допомогою", - додають в уряді.
За дотриманням самоізоляції слідкуватимуть поліцейські, нацгвардійці, представники МОЗ та місцева влада, "у тому числі з використанням згаданого мобільного додатка Єдиного державного веб-порталу електронних послуг".
У постанові Кабміну також попереджають, що за вказування неправдивих даних про місце самоізоляції, номер телефону чи порушення режиму самоізоляції передбачений штраф.
А якщо людина знатиме про те, що хвора на COVID-19, і при цьому порушить самоізоляцію та заразить когось, то за це може загрожувати в'язниця.
Утім, в постанові залишається багато "білих плям" про те, як саме має проходити самоізоляція людей віком від 60 років, хто як і коли її будуть організовувати. Тож вочевидь дані моменти уряд ще має роз'яснити.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51887559' lang='ukr' type='mono' source_url='https://www.bbc.co.uk/ukrainian/news-51887559' term='COVID'>
Коронавірус: українців евакуюють з Італії
Кабінет міністрів ухвалив рішення про евакуацію громадян України, що перебувають на території Італії.
Кабінет міністрів ухвалив рішення про евакуацію громадян України, що перебувають на території Італії.
"Уряд доручив Міністерству інфраструктури спільно з МОЗ, МЗС та МВС забезпечити невідкладну евакуацію громадян України із зони спалаху гострої респіраторної хвороби COVID-19 в Італійській Республіці", - йдеться в повідомленні за результатами позачергового засідання Кабміну.
В уряді зазначили, що Державна митна служба повинна буде оперативно оформити вантаж членів екіпажу та пасажирів літака, який здійснюватиме евакуацію.
В Італії наразі найгірша ситуація із поширенням коронавірусу в Європі - загалом там зафіксовано понад 17 тисяч захворювань, 1266 людей померли.
Також на засіданні Кабміну затвердили вчорашнє рішення Ради нацбезпеки про тимчасове обмеження пасажирського авіасполучення з 17 березня і закриття кордону для іноземців з 16 березня.
Напередодні у відеозверненні Володимир Зеленський порадив українцям, що перебувають за кордоном, до 17 числа повернутися до України.
"Ті, хто вилетів з України чартерними рейсами у туристичну подорож точно повернуться додому згідно з розкладом. Щодо інших громадян України - через три доби ми закриваємо регулярне авіасполучення. За цей час ви повинні повернутись додому", - наполіг президент.
За його словами, ті, хто, не встигне цього зробити з об'єктивних причин, мають звернутися в українське консульство.
"У спільній взаємодії з авіакомпаніями вони будуть повернуті окремими нерегулярними рейсами. Вже цими вихідними спеціальний борт поверне українців, які застрягли на кордоні Італії та Словенії. Але всіх інших я закликаю повернутися в наступні три доби".
Всі, хто повертатиметься до України, розповів Зеленський, проходитимуть медичну перевірку. В разі виявлення ознак коронавірусу, їх відправлять на обсервацію.
За словами президента, Україна перебуває в кращій ситуації, ніж низка інших країн, але діяти варто якомога раніше - щоб не було запізно.
"Ми не будемо чекати сотні чи тисячі хворих. У питаннях життя та здоров'я українців не може бути "передчасно", може бути тільки "запізно". Саме тому ми діємо рішуче і на випередження", - сказав президент.
Станом на вечір 13 березня в Україні зафіксовано три підтверджених випадки коронавірусу. Одна жінка померла у Радомишлі, що на Житомирщині, ще двоє хворих - чоловіки старшого віку в Чернівцях.
У середу Кабінет міністрів запровадив карантин по всій території України на три тижні - до 3 квітня.
З-поміж іншого уряд запропонував обмежити проведення масових заходів, у яких запланована участь 200 та більше осіб.
Водночас, згідно з повідомленням, обмеження не буде стосуватися заходів державної необхідності.
У Міносвіти вже пояснили, що до 3 квітня навчальні заклади - від дошкільних до вищих - не працюватимуть.
У п'ятницю секретар РНБО Олексій Данілов також заявив про ухвалення плану заходів для протидії коронавірусу. Один із них - закриття кордону на в'їзд для іноземців.
"Через 48 годин Україна закриє кордон для іноземних громадян. На два тижні кордон буде закритий. У залежності від розвитку, будемо ухвалювати наступне рішення", - повідомив він.
Трохи згодом спікер парламенту Дмитро Разумков заявив, що з 17 березня Україна "повністю обмежить" пасажирське авіасполучення.
"Щодо пасажирського сполучення - 17 березня, з 00 годин воно буде повністю обмежене", - заявив голова парламенту.
На запитання про те, як до країни повернутися людям, які не встигнуть зробити цього до 17 березня, пан Разумков відповів: "Думаю, що авіаційний транспорт не є єдиним, і я думаю, що будуть інші механізми повернення громадян. Однак, виїжджати за територію нашої держави громадяни України не зможуть".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52281932' lang='ukr' type='mono' source_url='https://www.bbc.co.uk/ukrainian/press-review-52281932' term='COVID'>
Антарктида: як живеться на єдиному континенті без коронавірусу
Поки коронавірус стрімко шириться планетою, забираючи на своєму шляху життя тисяч людей, у світі залишається єдиний континент, до якого недуга ще не дісталася - Антарктида.
Поки коронавірус стрімко шириться планетою, забираючи на своєму шляху життя тисяч людей, у світі залишається єдиний континент, до якого недуга ще не дісталася - Антарктида.
На цій вкритій льодовиками далекій землі з суворим кліматом, морозами та сильними вітрами її нечисленні мешканці дотримуються всіх необхідних заходів, щоб убезпечити себе від вірусу.
Для такого ізольованого та віддаленого місця, де є лише одна лікарня для базових потреб, спалах Covid-19 може стати фатальним.
BBC Mundo поспілкувалася з одним із мешканців південного континенту - капітаном чилійського флоту Алехандро Валенсуела Пенья, який розповів, як Антарктида готується протистояти пандемії Covid-19.
Морську станцію в бухті Фільдес на південному сході острову Кінг Джордж називають "воротами" Антарктиди.
Тут живе 170 людей - усі вони працюють на дослідницьких станціях різних країн: зокрема Чилі, Уругваю, Росії та Китаю.
Унікальний тваринний світ цього місця привертає увагу дослідників, які приїздять сюди для наукових спостережень.
Коли у січні коронавірус почав поширюватися в Китаї, станція цієї країни заборонила в'їзд та виїзд. Згодом решта станцій зробили те саме.
"Ми живемо в повній ізоляції. Це ізоляція в ізоляції", - каже Валенсуела Пенья та додає, що станції вживають тих самих заходів, що і їхні країни, щоб стримати розповсюдження вірусу.
Чилійці, зокрема, дотримуються рекомендацій влади: регулярно миють руки, носять маски і дотримуються дистанції. Скасовані спортивні заходи та внесені зміни до режиму харчування з метою уникнення скупчення людей.
"Ми живемо в тій самій реальності, що й більшість країн, тому що маємо берегти себе. До того ж, ми перебуваємо в такому віддаленому місці, що, не дай Боже, когось буде заражено. Тоді все стане набагато складнішим", - каже капітан.
Медичні ресурси в Антарктиді обмежені. За словами Валенсуела Пенья, тут є "невелика лікарня, в якій працює кілька лікарів та загальний медичний персонал". Про спеціальні палати для тяжких хворих та апарати штучної вентиляції легень не йдеться.
"Якби у нас виявили інфікованого, його потрібно було б відразу евакуювати з континенту", - каже він.
Ускладнюють ситуацію і погодні умови. Якщо бухта замерзне, кораблям буде важче вийти у море, пояснює капітан.
"Якщо таке станеться (підозра на симптоми Covid-19 - Ред.), нам потрібно буде встановити їх використовуючи наявні ресурси, а підтвердження отримати у місті Пунта Аренас на півдні Чилі", - каже він.
Валенсуела Пенья приїхав на роботу до Антарктиди 18 листопада. Його родина залишилася у місті Вінья дель Мар.
Капітан каже, що намагається спілкуватися з рідними якомога частіше.
"Відео-дзвінок, навіть попри те, що зв'язок може обірватися, а якість сигналу не дуже висока, дає важливий емоційний заряд як для родини, так і для нас самих", - каже він.
"Трохи дивно обіймати та підбадьорювати інші континенти повідомленнями, коли сам знаходишся в Антарктиді... Ми єдині у всьому світі, у кого немає інфакованих, і це дуже важливо", - додає він.
Капітан запевняє, що наразі в Антарктиді все "спокійно".
"З нашими родинами все добре і думаю, що ми у досить вигідній позиції у порівнянні з рештою країн", - каже він.
До того ж, ті, хто тут живе та працює, набагато більше морально підготовлені до режиму ізоляції, додає чилієць.
"Ми приїхали сюди розуміючи, що будемо в ізоляції, і тому ми до цього морально готові, готові пережити цей період ізоляції", - підсумовує він.
З іспанської переклала Тетяна Кирилюк, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52573298' lang='ukr' type='mono' source_url='https://www.bbc.co.uk/ukrainian/news-52573298' term='COVID'>
Відкривати метро найближчим часом не будуть - Шмигаль
Відновлення роботи метрополітену не може відбутися раніше 22 травня, заявив прем'єр Денис Шмигаль.
Відновлення роботи метрополітену не може відбутися раніше 22 травня, заявив прем'єр Денис Шмигаль.
За його словами, ранній запуск роботи транспорту загрожує новим спалахом епідемії, ситуація з якою поки що не стабілізувалася.
Кількість нових хворих в Україні продовжує зростати два дні поспіль. За минулу добу виявили 507 нових випадків COVID-19, перед цим було 487 нових хворих, а за два дні до цього - 366.
Загалом в Україні 13 691 хворих на COVID-19. 340 пацієнтів померли, 2 396 одужали.
Позицію пана Шмигаля підтримав і президент Зеленський.
"Плановий помірний перехід до виходу з карантину - це правильно. Попри втому, не можна легковажно ставитися до епідемії. Транспорт - це прямий спосіб поширення небезпеки", - сказав Зеленський.
Заступник голови Офісу президента Кирило Тимошенко раніше заявляв, що метро відкриють останнім з усіх видів транспорту. Він припускав, що це може статися наприкінці червня - на початку липня.
Денис Шмигаль також розповідав, що коли метро відкриватимуть, то не для всіх громадян одразу: cпершу метро запрацює для окремих категорій громадян і їздитиме з певними обмеженнями.
Карантин в Україні наразі діє до 22 травня. Водночас 11 числа чинності набудуть деякі послаблення. Зокрема можна очікувати на:
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52012491' lang='ukr' type='mono' source_url='https://www.bbc.co.uk/ukrainian/news-52012491' term='COVID'>
Коронавірус: пандемія прискорюється - в Києві посилюють карантин. Випуск новин 23.03.2020
У випуску 23 березня:
У випуску 23 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_press-review-52172194' lang='ukr' type='mono' source_url='https://www.bbc.co.uk/ukrainian/press-review-52172194' term='COVID'>
Чому від коронавірусу помирають і молоді люди - огляд ЗМІ
У понеділок, 6 квітня, західна преса продовжує писати про коронавірус. Зокрема, про таке:
У понеділок, 6 квітня, західна преса продовжує писати про коронавірус. Зокрема, про таке:
Covid-19 зазвичай найбільш небезпечний для людей похилого віку або для тих, хто має проблеми зі здоров'ям. Але інколи він вражає і молодих та здорових людей.
"Це залишається однією з найбільших загадок пандемії Covid-19", - пише Guardian.
Інколи у таких пацієнтів виявляють раніше недіагностовані проблеми зі здоров'ям, але часто пояснень немає. Вчені мають кілька теорій.
Деякі дослідники вважають, що важливою є кількість вірусу, який інфікує людину. Якщо отримати велику дозу вірусу, стан може бути гіршим.
"Людина з великим вірусним навантаженням має більше вірусних часток, ніж людина з низьким навантаженням", - каже вірусолог Елісон Сінклер з Університету Сассекса.
Науковці намагаються з'ясувати, чи є зв'язок між вірусним навантаженням і станом людини, інфікованої Covid-19.
Інші кажуть, що роль відіграє генетична схильність, тобто людина може бути генетично більш вразливою до вірусу, який поширюється в її організмі. Наприклад, вірус простого герпесу може викликати в деяких людей герпетичний енцефаліт.
Можливо, деякі пацієнти з Covid-19 мають схожу за характером схильність, зумовлену генетично, і тому вони більше потерпають від серйозних ускладнень, каже вірусолог Майкл Скіннер з Імперського коледжу Лондона.
Коронавірусна криза і перехід багатьох компаній на віддалену роботу відкрили нові можливості для шахраїв, пише Financial Times.
У деяких випадках схеми в часи пандемії спрямовані на фізичних осіб, коли шахраї намагаються дізнатися їхню фінансову інформацію або використовують махінації з банківськими операціями. Але бізнес та інвестори також під загрозою, пише видання.
Британський Національний центр з економічних злочинів зафіксував майже 400 випадків шахрайства в березні. Це майже в чотири рази більше, ніж за попередні шість тижнів.
В часи, коли важко перевірити справжність особи через дистанційну роботу, шахраї можуть надсилати електронні листи, нібито від керівників, наказуючи переказати кошти на певний рахунок або запитуючи про фінансові дані.
У деяких випадках злочинці можуть прикидатися постачальниками компанії і просити змінити свої банківські реквізити, щоб перенаправити гроші на свій рахунок, застерігають фахівці. А компанії, які через карантин втратили джерело доходу, можуть стати жертвами фейкових кредиторів.
"До компанії також може звернутися людина, яка каже, що діє від імені орендодавця, пропонуючи відтермінувати орендну плату в обмін на аванс, скажімо, у розмірі 10%, на рахунок, який відрізняється від того, на який зазвичай сплачується оренда", - попереджає фахівець з питань корпоративних злочинів та махінацій Девід Макласкі.
Через теорії змови про небезпеку мережі 5G у Британії почастішали напади на вежі мобільних операторів. За останню добу невідомі атакували чотири вежі оператора Vodafone. Таким чином, загальна кількість нападів зросла до 20, пише Times.
Минулого тижня підпали веж зафіксували у Бірмінгемі, Белфасті, Манчестері та Ліверпулі. Кілька британських операторів зв'язку оприлюднили спільну заяву, закликаючи припинити атаки задля збереження зв'язку для населення.
У соцмережах ширяться теорії змови про те, що комунікаційна технологія 5G пов'язана зі спалахом і поширенням коронавірусу. Науковці заперечують можливість зв'язку між Covid-19 та 5G, зазначає газета.
Через напади на вежі операторів відеохостинг YouTube пообіцяв обмежити поширення контенту, який розповсюджує теорії змови про зв'язок між коронавірусом та 5G.
У компанії заявили, що такі відео видалятимуть з результатів пошуку. Їхні автори також можуть втратити дохід від реклами. Водночас контент, який просто поширює теорії змови про технологію 5G, але не згадує коронавірус, не заборонятимуть.
У YouTube також кажуть, що з платформи систематично видаляють відео, які містять небезпечну або неправдиву інформацію про коронавірус. В інших випадках біля відео розміщують посилання на офіційні джерела інформації, як наприклад сайт британської Національної служби охорони здоров'я.
Науковці всього світу намагаються з'ясувати, чи характерна для Covid-19 сезонність так само як для вірусу грипу, пише Guardian.
Зазвичай епідемії грипу вщухають із закінченням зими. Дослідження інших поширених коронавірусів показали, що вони також ймовірно мають сезонний характер, набуваючи пікових показників взимку і зникаючи навесні.
Однак головний автор дослідження Роб Олдрідж з Університетського коледжу Лондона застерігає: "Ми спостерігали низькі рівні передачі коронавірусів влітку, але вони можуть знову зрости взимку, якщо на той момент велика кількість населення залишиться вразливою".
Вчені кажуть, що оскільки це новий коронавірус, вони не знають, чи йому також притаманна сезонність. До того ж, зважаючи на його новизну, у населення ще не було можливості виробити імунітет до Covid-19, тому хвороба може поширюватися і влітку.
Науковці схиляються до того, що дотримання рекомендацій щодо соціальної дистанції та гігієни залишиться важливішим для стримання Covid-19, ніж спекотна погода.
Огляд підготувала Ганна Чорноус, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51792783' lang='ukr' type='mono' source_url='https://www.bbc.co.uk/ukrainian/features-51792783' term='COVID'>
Коронавірус: чому ми постійно торкаємося обличчя і як із цим боротися
Серед багатьох особливостей поведінки, що відрізняють нас від інших тварин, є одна, яка може виявитися винятково небезпечною в розпал епідемії.
Серед багатьох особливостей поведінки, що відрізняють нас від інших тварин, є одна, яка може виявитися винятково небезпечною в розпал епідемії.
Ми - єдиний відомий в природі вид (за винятком ще кількох приматів), який торкається свого обличчя і може навіть не помічати цього. А це сприяє поширенню вірусів, в тому числі коронавірусу Covid-19.
Але чому ми постійно хапаємося за обличчя - і чи можна позбутися цієї несвідомої звички?
Усі ми на подив часто торкаємося свого обличчя. Під час дослідження, проведеного 2015 року в Австралії за участю студентів-медиків, з'ясувалося, що навіть лікарі-початківці не можуть дати собі раду.
Здавалося б, вже вони-то повинні мати уявлення про пов'язані з цим ризики. Але все ж студенти не менше 23 разів за годину мимоволі чіпали себе за ніс, доторкалися рота або терли очі.
А тим часом професійні й громадські організації охорони здоров'я, включаючи ВООЗ, попереджають про небезпеку такої поведінки.
У рекомендаціях з приводу того, як уникнути Covid-19, неодмінно наголошують, як важливо не давати рукам волю.
Схоже, люди і деякі примати нічого не можуть з цим вдіяти: такий жарт зіграла з нами еволюція.
Більшість видів торкаються своєї морди (обличчя), щоб причепурити себе або відлякати паразитів, але ми і наші найближчі родичі - людиноподібні мавпи - робимо це і з цілої низки інших причин.
За словами професора психології Каліфорнійського університету в Берклі Дачера Келтнера, іноді дотик має заспокійливий ефект, часом це підсвідомий флірт, або ж такий дотик "грає роль завіси на сцені, що відокремлює один акт соціального спектаклю від іншого".
Інші фахівці в області поведінки вважають, що дотик до обличчя допомагає впоратися з емоціями або зосередитися. Так, професор психології Лейпцизького університету Мартін Грюнвальд вважає, що це одна з основ поведінки нашого виду.
"Дотики до себе - це акт саморегуляції, який не призначений для передачі якоїсь інформації і часто здійснюється підсвідомо", - розповів Грюнвальд в інтерв'ю ВВС.
"Такі торкання грають ключову роль в когнітивних і емоційних процесах і відбуваються у всіх людей", - стверджує німецький професор.
Однак проблема таких дотиків полягає в тому, що очі, ніс і рот - це ворота в наш організм, через які туди може потрапити будь-яка "гидота".
Наприклад, вірус Covid-19, передається від людини до людини повітряно-крапельним шляхом, але заразитися можна і просто торкаючись до предметів і поверхонь, на яких осів вірус.
Фахівці продовжують вивчати особливості нового коронавірусу, проте не секрет, що віруси відрізняються живучістю і деякі з них можуть жити на поверхні предметів до дев'яти днів.
Така підвищена живучість вірусів укупі з нашою звичкою торкатися обличчя підвищує небезпеку зараження.
У 2012 році група вчених зі США і Бразилії експериментальним шляхом з'ясувала, що люди торкаються різних поверхонь в громадських місцях більше трьох разів на годину. І приблизно стільки ж разів на годину вони торкалися до свого носа або рота.
Це, звичайно, значно менше, ніж у випадку з австралійськими студентами. Проте це, можливо, пояснюється тим, що за студентами спостерігали, коли вони перебували в аудиторії на лекціях, а не зовні, де набагато більше моментів, що відволікають.
Деякі фахівці в галузі охорони здоров'я навіть вважають, що медичні маски радше допомагають нам боротися зі звичкою чіпати обличчя, ніж, власне, відфільтровують віруси.
Але чи можна зробити щось, щоб не так часто хапатися за лице?
Спеціаліст з поведінки, професор Колумбійського університету Майкл Голлсворт визнає, що на практиці зробити це дуже важко.
"Це класична задача: як змусити людей робити або не робити щось, що відбувається підсвідомо, - пояснив професор в інтерв'ю ВВС. - Набагато простіше переконати людей частіше мити руки, ніж домогтися, щоб вони рідше торкалися обличчя".
Однак професор Голлсворт впевнений, що "методи переконання" все ж є.
Один з них - намагатися звертати увагу на кожен випадок, коли руки тягнуться до обличчя.
"Коли у вас виникає фізична необхідність доторкнутися до обличчя, наприклад, коли воно свербить, можна вигадати альтернативну поведінку, скажімо, почухатися зворотнім боком долоні, - каже Голлсворт. - Нехай це і не ідеальний вихід, але ризик зараження ви таким чином знижуєте".
До того ж професор Голлсворт настійливо рекомендує розібратися, що саме змушує нас тягнутися до лиця.
"Якщо навчитися впізнавати ситуації, за яких нам хочеться доторкнутися до обличчя, ми зможемо реагувати на них належним чином, - пояснює експерт. - Так, люди, які люблять терти очі, можуть надягати сонцезахисні окуляри, або можна просто сісти на власні руки, коли виникає непереборне бажання торкнутися обличчя".
Можна також зайняти руки чимось іншим: наприклад, крутити спінер або м'яти спеціальний м'ячик для зняття стресу. При цьому не потрібно забувати дезінфікувати ці предмети.
Допомагають також "ментальні зарубки", такі собі самонагадування про те, що чіпати обличчя недобре.
"Якщо хтось знає, що йому притаманна нав'язлива поведінка, він може попросити родичів або друзів попереджати його, коли наближається напад", - говорить Майкл Голлсворт.
Можливо, носити як нагадування рукавички? Це погана ідея, вважає професор, якщо, звичайно, не змінювати або не мити їх так само часто, як руки, тому що рукавички теж швидко забруднюються.
Ну і, нарешті, не варто списувати з рахунків користь старого, доброго, ретельного і регулярного миття рук.
Як сказав на пресконференції ще 28 лютого генеральний директор ВООЗ Тедрос Аданом Гебреісус, "не потрібно чекати вакцини і терапії, є речі, які кожен може зробити для захисту себе й інших вже сьогодні".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52305960' lang='ukr' type='mono' source_url='https://www.bbc.co.uk/ukrainian/news-52305960' term='COVID'>
Коронавірус у Києві: десятки підозр у Лаврі та хворі лікарі в Медмістечку
Ще 32-х служителів Києво-Печерської Лаври перевіряють на інфікування коронавірусом, а в Медмістечку припинили прийом нових пацієнтів через інфікованих лікарів.
Ще 32-х служителів Києво-Печерської Лаври перевіряють на інфікування коронавірусом, а в Медмістечку припинили прийом нових пацієнтів через інфікованих лікарів.
Про це повідомив міський голова Києва Віталій Кличко під час онлайн-брифінгу.
Раніше в Лаврі коронавірусну інфекцію підтвердили у майже 100 осіб, через це її закрили на карантин.
"Медики контролюють стан хворих з легкою формою вірусу, які лікуються на самоізоляції на території Лаври. Усіх служителів оглядають щодня. За необхідності - госпіталізують", - сказав Кличко.
Три ченці у Лаврі померли, а настоятель митрополит Павло, у якого раніше запідозрили COVID-19, потрапив до лікарні.
Кличко закликає киян не виходити з дому у святкові дні заради їхнього власного здоров'я.
Київська міська клінічна лікарня № 6 (Медмістечко) припинила прийом нових пацієнтів. 15 медпрацівників закладу інфікувалися COVID-19. Більшість з них лікуються вдома, під контролем лікарів.
"Медзаклад продовжує надавати допомогу пацієнтам, які раніше були госпіталізовані в ургентному порядку. В тому числі і з пневмоніями. Але нових пацієнтів на сьогодні не приймає", - сказав пан Кличко.
За його словами, у стаціонарах київських лікарень сьогодні лікуються загалом 19 медичних працівників, в яких виявили COVID-19.
Ще 179 медиків, які контактували з пацієнтами, хворими на COVID-19, перебувають на самоізоляції.
З 16 квітня, всім водіям та пасажирам на в'їздах до Києва обов'язково вимірюватимуть температуру. У Києві 644 випадки COVID-19.
Більше 50 спецавтомобілів кожен день дезінфікують вулиці Києва.
В Україні - 4161 випадок коронавірусної хвороби. Серед них майже 800 людей - це медики.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52157091' lang='ukr' type='mono' source_url='https://www.bbc.co.uk/ukrainian/news-52157091' term='COVID'>
"Повернуться, коли будуть найбільш потрібні". Зеленський відправляє українських лікарів до Італії
Володимир Зеленський підписав указ про надання допомоги Італії в боротьбі з пандемією коронавірусу.
Володимир Зеленський підписав указ про надання допомоги Італії в боротьбі з пандемією коронавірусу.
Документ передбачає, зокрема, що до Італії відправлять бригаду українських медиків. За словами президента, це варто зробити, поки в Україні поширення хвороби ще не досягло піку.
"Українські фахівці отримають неоціненний досвід, допоки в нас немає піку хвороби. І повернуться, коли будуть найбільш потрібні вдома", - заявив Зеленський.
"Цей досвід не можна нічим замінити. За цей час ми просунемося вперед у лікуванні COVID-19 і матимемо фахівців, які вивчать різні випадки лікування в Італії", - пояснив він.
Оплачувати роботу медиків та їхній захист буде Україна, проживання та харчування - італійська сторона.
Список лікарів, які поїдуть до Італії незабаром визначать частково Міністерство охорони здоров'я, частково - Міністерство внутрішніх справ.
Президент запевнив, що українські спеціалісти матимуть найкращий захист та спецзасоби - від захисних костюмів до масок.
Окрім того, в рамках надання допомоги Італії вже цього тижня з України відправлять партію медичного спирту.
Італія, своєю чергою, теж надасть допомогу Україні, запевнив Володимир Зеленський: "Ми координуємося щодо цього".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52076930' lang='ukr' type='mono' source_url='https://www.bbc.co.uk/ukrainian/features-russian-52076930' term='COVID'>
Коронавирус: как безопасно купить продукты и заказать еду с доставкой
Во время карантина власти рекомендуют ограничиться лишь "предметами первой необходимости" и выходить из дома "только в случае крайней необходимости".
Во время карантина власти рекомендуют ограничиться лишь "предметами первой необходимости" и выходить из дома "только в случае крайней необходимости".
Правительство также советует по возможности "пользоваться доставкой еды".
Но как безопасно это сделать?
Коронавирус распространяется при чихании и кашле больного человека. Капли с вирусом могут попадать на поверхности и предметы, а затем инфицировать прикоснувшегося к ним человека.
Поэтому поход в супермаркет или магазин уже связан с риском.
Социальное дистанцирование, по меньшей мере в 2 метра, - важная мера предосторожности. Поэтому многие магазины ограничивают число людей внутри и требуют от покупателей соблюдать дистанцию.
По мнению профессора Салли Блумфилд из Лондонской школы гигиены и тропической медицины, супермаркеты - "идеальная среда" для передачи вируса.
"Многие люди касаются поверхностей и предметов в супермаркете - конвейерной ленты на кассе, кредитных карточек, кнопок автоматов и банкоматов, бумажных чеков и пр ... Не говоря уже о том, что вы находитесь рядом с другими людьми".
Как эти риски уменьшить:
Доказательств того, что Covid-19 может передаваться через пищу, нет. Кроме того, аккуратное приготовление и обработка еды уничтожает вирус.
Впрочем, главной проблемой является упаковка, ведь к ней прикасались пальцы большого количества людей.
"Продукты в контейнерах или пакетах нужно либо выдерживать в течение 72 часов перед использованием, либо протирать раствором хлора или спиртом", - говорит профессор Блумфилд.
"Продукты без упаковки, например фрукты и овощи, тщательно промойте под проточной водой и оставьте просохнуть", - добавляет ученый.
Доставка еды безопасней похода в магазин, потому что позволяет избежать контакта с людьми. Единственный риск - возможное загрязнение пакетов.
Эксперт по безопасности пищевых продуктов и блогер д-р Лиза Акерли предлагает оставить на входной двери записку с просьбой курьеру позвонить и сделать несколько шагов назад.
Как отмечает доктор Джеймс Хилл из медицинской школы Уорвика, "Протирание поверхностей простым бытовым отбеливателем, разведенным согласно инструкции на упаковке, обезвреживает вирус в течение одной минуты".
Профессор Элисон Синклер, вирусолог из Университета Сассекса, добавляет: "Воспользоваться доставкой еды из магазина так же безопасно, как и попросить купить продукты друга или волонтера".
Некоторые эксперты также советуют во время пандемии использовать пластиковые пакеты только один раз.
Многие местные рестораны переоборудовали свой бизнес на вынос. Известные продуктовые сети и рестораны пытаться придерживаться жестких правил гигиены.
Чтобы снизить потенциальный риск, сразу переложите блюдо в чистую домашнюю посуду, советует профессор Блумфилд. "Тару выбросьте в мешок для мусора и тщательно вымойте руки перед приемом пищи", - добавляет специалист.
"Извлеките пищу из контейнера ложкой, а ешьте ее ножом и вилкой - не пальцами".
В нынешних обстоятельствах лучше заказать горячую, свежеприготовленную пищу.
Агентство по стандартам пищевых продуктов подчеркивает, что "нет никаких причин избегать доставки готовой еды, если она была приготовлена и упакована правильно".
Можно дополнительно термически обработать заказанные блюда.
"Пиццу, например, можно поставить на пару минут в микроволновку", - добавляет профессор Блумфилд.
Следите за нашими новостями в Twitter и Telegram
</doc>
<doc docid='bbc_news-52038319' lang='ukr' type='mono' source_url='https://www.bbc.co.uk/ukrainian/news-52038319' term='COVID'>
5 хороших новин про боротьбу з коронавірусом
Ось оптимістичні повідомлення, які можна було не помітити в цунамі сумних історій про пандемію.
Ось оптимістичні повідомлення, які можна було не помітити в цунамі сумних історій про пандемію.
Відео BBC News Україна в будь-який час - підписуйтеся на наш канал у YouTube.
Всі випуски новин BBC News Україна на YouTube.
</doc>
<doc docid='bbc_news-52416561' lang='ukr' type='mono' source_url='https://www.bbc.co.uk/ukrainian/news-52416561' term='COVID'>
Тести на людях: коли чекати на вакцину від коронавірусу. Випуск новин
У випуску 24 квітня:
У випуску 24 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-51959411' lang='ukr' type='mono' source_url='https://www.bbc.co.uk/ukrainian/features-51959411' term='COVID'>
Ібупрофен і Covid-19: міфи та правда про ліки
Останнім часом мережею шириться інформація, що з коронавірусом не можна вживати ібупрофен, нурофен та інші препарати з протизапальним ефектом. Поруч із порадами справжніх медиків з'явилося багато фейків.
Останнім часом мережею шириться інформація, що з коронавірусом не можна вживати ібупрофен, нурофен та інші препарати з протизапальним ефектом. Поруч із порадами справжніх медиків з'явилося багато фейків.
Що ж насправді відбувається і якій інформації можна довіряти?
У коментарі ВВС лікарі підтвердили, що при підозрі на коронавірус ібупрофен дійсно вживати не рекомендують.
Однак, за іншими свідченнями, люди, які вже лікують цим препаратом інші хвороби, не повинні переривати робити це без консультації медиків.
Ібупрофен належить до групи нестероїдних протизапальних засобів. Вони допомагають збити температуру і полегшити симптоми грипу або іншої вірусної інфекції, але також можуть викликати побічні ефекти, особливо у людей з астмою, проблемами серця і поганою циркуляцією крові.
Властивості ібупрофену при симптомах Covid-19 не були досліджені, але науковці вивчили вплив препарату під час інших респіраторних інфекцій. Вони довели, що у деяких випадках ібупрофен дійсно може загострювати стан хворого.
Головний висновок експертів полягає в тому, що протизапальний компонент ібупрофену може знижувати ефективність імунної системи людини у боротьбі з вірусом.
Нещодавно на сайті Національної системи охорони здоров'я Британії (NHS) з'явилося повідомлення про те, що, хоч шкідливий вплив ібупрофену під час коронавірусу поки повністю не доведений, людей просять його не вживати.
Раніше NHS не поділяла побоювань щодо протизапальних препаратів.
"Якщо у вас висока температура, випийте парацетамол. Якщо ви вже вживаєте протизапальний засіб з іншої причини або не знаєте, що робити, зверніться до лікаря", - закликає міністр охорони здоров'я Франції Олів'є Веран, невролог за освітою.
Викладач і науковий консультант Ліверпульської школи тропічної медицини Том Вінгфілд рекомендує парацетамол, оскільки він викликає менше побічних ефектів.
"Нестероїдні препарати, такі як ібупрофен, особливо якщо їх вживають тривалий час, можуть спричиняти подразнення шлунка і навантаження на нирки. А це небезпечно для пацієнтів, схильних до захворювань шлунка і нирок", - вважає Том Вінгфілд.
"Такі симптоми, як температура і хворе горло, краще знімати парацетамолом", - говорить професор епідеміології з Лондонської школи гігієни і тропічної медицини Шарлотта Воррен-Гаш. Вона закликає якомога швидше розпочати дослідження впливу протизапальних засобів на стан пацієнтів, що вже мають певні захворювання.
Всесвітня організація охорони здоров'я (ВООЗ) офіційно рекомендувала людям із симптомами Covid-19 відмовитись від ібупрофену.
Лікарі закликають обережно ставитись до інформації в інтернеті, оскільки останнім часом з'явилась ціла низка дописів про те, що до лікарень різних країн привезли людей у важкому стані, які нібито вживали ібупрофен під час лихоманки та кашлю.
Однак у згадуваних лікарнях цю інформацію спростували.
В одному з повідомлень, наприклад, йшлося про те, що експерти з Віденського університету стверджують, ніби ібупрофен створює в організмі сприятливе середовище для Covid-19, що і стало причиною такої катастрофічної ситуації в Італії.
Люди, які публікують таку інформацію, посилаються на медичні джерела, однак самі медики стверджують, що такі повідомлення - фейк.
Користувачів мають насторожити посилання на абстрактного лікаря, та якщо повідомлення дублюють на різних акаунтах.
Небезпечно також, коли допис офіційної особи виривають з контексту, що наводить на хибні висновки.
Наприклад, повідомлення у Twitter міністра охорони здоров'я Франції Олів'є Верана про те, що протизапальні засоби можуть провокувати агресивне поширення інфекції, отримав 43 тисячі репостів. Але без згадки про те, що Веран також закликав не припиняти вживання цих препаратів без консультації з лікарем.
Медики різних країн світу закликають вірити лише інформації на офіційних сайтах національних систем охорони здоров'я, на сайті ВООЗ та відомих наукових журналів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51813926' lang='ukr' type='mono' source_url='https://www.bbc.co.uk/ukrainian/news-51813926' term='COVID'>
Коронавірус: Італія перший день у повному карантині
Італія розширила надзвичайні заходи, щоб зупинити поширення коронавірусу. Зокрема, це стосується обмежень на пересування та заборону громадських зібрань по всій країні.
Італія розширила надзвичайні заходи, щоб зупинити поширення коронавірусу. Зокрема, це стосується обмежень на пересування та заборону громадських зібрань по всій країні.
У понеділок прем'єр-міністр країни Джузеппе Конте заявив, що люди повинні залишатися вдома, а пересування чи подорожі можливі лише за крайньої потреби.
Ці заходи, за словами прем'єра, мають захистити найбільш вразливих до вірусу.
"Часу більше не залишилося", - заявив він на телебаченні.
"Ми маємо серйозне зростання у кількості заражених... та померлих", - також заявив італійський прем'єр.
"Вся Італія стає зоною захисту", - наголосив пан Конте.
Кількість померлих від коронавірусу COVID-19 в Італії лише за понеділок зросла з 366 до 463 людей. Після Китаю Італія стала найбільш ураженою поширенням хвороби.
Кількість підтверджених заражень новим коронавірусом від неділі зросла на 24%.
Випадки зараження коронавірусом підтверджені у всіх 20 регіонах Італії.
Заборонені усі спортивні заходи, включно із футболом. Школи та університети залишатимуться закритими принаймні до 3 квітня.
Пересуватися можуть лише ті, в кого є серйозна і невідкладна потреба, пов'язана з роботою або родинними обставинами.
На залізничних станціях запроваджено температурний контроль пасажирів. Круїзним кораблям заборонено захід у більшість портів.
Ті, хто прибуває чи відлітає літаками мають ретельно зважити своє рішення подорожувати.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51770883' lang='ukr' type='mono' source_url='https://www.bbc.co.uk/ukrainian/features-51770883' term='COVID'>
Небо порожніє: коронавірус поставив авіакомпанії на межу виживання
Авіакомпанії світу готуються до кризи через коронавірус, який вже змусив їх скоротити перевезення. Галузі, яка ледве оговталася після кризи, загрожують багатомільярдні збитки і найгірший рік за останнє десятиліття.
Авіакомпанії світу готуються до кризи через коронавірус, який вже змусив їх скоротити перевезення. Галузі, яка ледве оговталася після кризи, загрожують багатомільярдні збитки і найгірший рік за останнє десятиліття.
Першою жертвою стала регіональна британська компанія Flybe, яка перебувала на межі банкрутства. Коронавірус виявився останньою краплею.
Інші авіакомпанії поки що тримаються, проте хмари густішають кожного дня. Ще два тижні тому Міжнародна асоціація повітряного транспорту (IATA) оцінювала скорочення обігу авіакомпаній через спалах коронавірусу в 30 млрд доларів. До 5 березня цифра зросла вдвічі - до 63 млрд доларів.
І це в кращому випадку. Якщо ж поширення коронавірусу стримати не вдасться, втрати перевищать первісну оцінку вчетверо і досягнуть 113 млрд доларів.
"Ситуація надзвичайна, - сказав очільник IATA Александр де Жуньяк. - Події розвиваються за сценарієм, який майже не має прецедентів. За якісь два місяці перспективи галузі в усьому світі різко погіршилися".
А все так добре починалося.
Після жахливих 2000-х, з терактами в США, спалахом атипової пневмонії SARS, ціновою війною з боку лоукостерів і світовою фінансовою кризою, 2010-і роки стали для авіакомпаній десятиліттям ренесансу.
Вони оговталися завдяки скороченню витрат і збільшення попиту на авіаперевезення, насамперед з боку китайців, які, розбагатівши, вирушили подорожувати по світу.
Зростання тривало, і, здавалося, найгірше позаду. І нехай 2019 рік не виправдав очікувань через торгові війни, брекзит та інші геополітичні проблеми, він все ж був прибутковим, а 2020 рік не віщував нічого поганого. Навіть навпаки.
Перед новим роком IATA опублікувала прогноз: світова авіація готувалася збільшити виручку на 4% до 870 млрд доларів і отримати майже 30 млрд чистого прибутку.
Минуло два місяці, і мова йде вже не про прибуток, а про виживання.
Британська Flybe літала на невеликих Embraer з малих регіональних аеропортів, тому її крах не тільки залишить без роботи 2 400 співробітників, а й поставить під удар економіку цих часто віддалених регіонів.
Flybe постала перед труднощами ще минулого року. Консорціум за участю авіаперевізника Virgin Atlantic викупив її та пообіцяв пожвавити бізнес, якщо влада допоможе дотацією на 100 млн і податковими послабленнями. Конкуренти, зокрема, British Airways, обурилися, і уряд грошей не дав.
Компанія збанкрутувала, ставши першою жертвою коронавірусу в авіації. Як і з людьми, в бізнесі в групу ризику, перш за все, потрапляють найбільш ослаблені.
Virgin Atlantic зараз не до Flybe. Вона спеціалізується на далеких напрямках, і вони постраждали більше за інших через скасування рейсів до Азії та США. Передзамовлення квитків знизилося на 40% в порівнянні з аналогічним періодом минулого року, і Virgin Atlantic відправила співробітників в неоплачувані відпустки, тимчасово зупинила набір персоналу і на 4 місяці урізала зарплату керівництву.
Її конкуренти теж перебувають не в кращому становищі.
British Airways, KLM, Lufthansa, United та інші міжнародні перевізники зменшують маршрутну мережу, заморожують інвестиції і набір співробітників. Російський "Аерофлот" скоротив частоту польотів на деяких напрямках і тимчасово зупинив рейси до Гонконгу.
Лоукостери не відстають. Ryanair, EasyJet та Wizz Air вже оголосили про аналогічні заходи.
Якщо вірус продовжить тріумфальний похід планетою, то ситуація загрожує авіації масштабною кризою.
У похмурому прогнозі IATA, наприклад, поки не враховуються ані Африка, ані Латинська Америка, оскільки в цих регіонах немає жодної країни, де кількість хворих на Covid-19 перевищила б десять людей. Все це може змінитися.
Але є і хороші новини для авіакомпаній. На відміну від попередніх криз, вони поки обходяться без зниження цін на квитки, а скорочення маршрутної мережі дозволить їм зменшити витрати, щоб компенсувати частину збитків від падіння виручки.
До того ж, вірус загрожує світовій економіці в цілому, що вже призвело до серйозного падіння цін на нафту і, отже, і на авіапаливо з початку року. Однак більшість авіакомпаній хеджують закупівлі - тобто фактично оплачують рахунки на рік вперед, тому в разі продовження кризи деякі можуть і не встигнути скористатися низькими цінами на паливо.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52212979' lang='ukr' type='mono' source_url='https://www.bbc.co.uk/ukrainian/news-52212979' term='COVID'>
Як Україна буде виходити з карантину. Версії преси й влади
Напередодні видання LB.ua з посиланням на власні джерела повідомило, що українська влада, буцімто, планує поетапно пом'якшити карантин. І розпочатися це пом'якшення може вже в середині квітня.
Напередодні видання LB.ua з посиланням на власні джерела повідомило, що українська влада, буцімто, планує поетапно пом'якшити карантин. І розпочатися це пом'якшення може вже в середині квітня.
Але в Офісі президента спростували цю інформацію. До Великодня 19 квітня Україна навряд чи пом'якшить карантин, кажуть там.
"Ми не знаємо, звідки це (інформація LB.ua. - Ред.) взялося", - повідомило BBC News Україна джерело в ОП.
А в уряді нагадали: режим надзвичайної ситуації діє до 24 квітня, а отже всі обмеження будуть чинними щонайменше до того часу.
Згодом прем'єр Денис Шмигаль заявив, що, ймовірно, карантин продовжать і далі - до початку травня.
"Протягом квітня ми точно не відступимо від того карантинного режиму, який введений. Він буде діяти до встановленого 24 квітня і, швидше за все, буде продовжений до початку травня", - сказав він на засіданні уряду в середу.
"Це точно не буде з 14 квітня, як розповсюдили у певних фейкових інформаціях", - додав керівник уряду.
За останній день в Україні зареєстрували рекордну кількість нових випадків захворювання на коронавірусну хворобу - 206.
Загалом на COVID-19 в Україні хворіють вже 1668 людей, 52 померли.
За планом, який описали в LB.ua, з 14 квітня влада, буцімто, може відкрити невеликі магазини, площею до 400 кв. м, усі будівельні та садові комплекси, а з 1 травня — інші магазини, торгові центри та перукарні.
Потім, з середини травня, відновити навчання в школах та дозволити відкрити ресторани й косметичні салони.
Кордони, за цим планом, мали лишитися закритими до кінця червня.
"Святкування Великодня забороняти не будуть. Обмеження не дозволяють ходити в гості, але ходити по квартирах і перевіряти дотримання цих правил поліція не буде", - ішлося також у повідомленні.
Оприлюднену інформацію на наступний день заперечили одразу кілька представників української влади. Про те, що обмеження послаблювати поки що не планують, крім Офісу президента, заявив також заступник міністра охорони здоров'я Віктор Ляшко.
"Питання про завершення карантину будемо коментувати не раніше, ніж через 10 днів від сьогоднішньої дати. Ми тільки у третьому дні посилених жорсткіших заходів", - сказав він у середу на щоденному брифінгу.
Ба більше — Україна ще навіть не досягла піку поширення коронавірусу. У МОЗ його прогнозують на 14-15 квітня, а в МВС — між 15 і 25 квітням.
Колишній міністр інфраструктури Володимир Омелян висміяв оприлюднений "таємний план", зазначивши, що він підозріло схожий на план не українського, а австрійського уряду, який нещодавно оприлюднив у фейсбуці канцлер Себастьян Курц.
"Користуйтеся краще розробками українського, а не австрійського генштабу", - написав Омелян.
Сьогодні lb.ua опублікувало таємний план Уряду України про вихід економіки з карантину.
Я дуже сподіваюся, що пану...
Кінець Facebook допису , автор: Volodymyr
Тим часом, міністр внутрішніх справ Арсен Аваков минулого тижня взагалі припустив, що закінчення карантину в Україні можливе не раніше 15 травня.
"Моя точка зору: країна почне повертатись до нормального життя не раніше 15 травня. І це припущення оптиміста", - написав керівник МВС в соцмережах.
Водночас він зазначив, що це лише його прогноз, й точної дати завершення карантину в Україні не знає ніхто.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52104612' lang='ukr' type='mono' source_url='https://www.bbc.co.uk/ukrainian/features-52104612' term='COVID'>
Послання Білла Гейтса та інші фейки про коронавірус: як їх розпізнати
Здається, фейкові історії про коронавірус просочилися скрізь - від Facebook вашого дядька до картинки, яку вам надіслав друг.
Здається, фейкові історії про коронавірус просочилися скрізь - від Facebook вашого дядька до картинки, яку вам надіслав друг.
Щоб допомогти вам розібратися, що правда, а що ні, команда BBC перевіряє найпоширеніші фейки, які можуть ввести в оману.
Довге повідомлення, яке приписують мільярдеру-засновнику Microsoft Біллу Гейтсу, що заохочує людей позитивно розмірковувати про своє життя під час спалаху коронавірусу, перепостили тисячі разів у багатьох країнах. Воно опинилось навіть на верифікованих акаунтах, зокрема сайтах газет та Instagram супермоделі Наомі Кемпбелл.
Але насправді Білл Гейтс не має нічого спільного з цим посланням.
Водночас до BBC звернувся чоловік з Лондона, який заявив, що опублікував це повідомлення у Facebook 16 березня, але не приписував його пану Гейтсу.
Ми не впевнені, що саме він запостив його першим, але ми не знайшли більш ранньої його версії у публічних облікових записах Facebook. Також незрозуміло, як воно перетворилося на повідомлення від Білла Гейтса.
Згідно з даними, отриманими за допомогою інструменту аналізу соціальних медіа Crowdtangle, вперше цей допис із авторством Білла Гейтса з'явився 22 березня.
Відео, яке набрало понад 10 мільйонів переглядів за кілька днів, нібито демонструє посилки з їжею, залишені на вулиці для тих, хто цього потребує, під час спалаху коронавірусу.
Одні дописувачі стверджують, що це зняли у Туреччині, інші - що це місто в Іраку чи Індії. Більшість хвалить відео за те, що воно показує, як їхня країна допомагає бідним.
Це відео - реальне, але насправді йому вже два місяці, тож його репости зараз вводять в оману. Ці пожертви були не для людей, постраждалих від коронавірусу, а для жертв землетрусу.
Щоб це з'ясувати, фахівці BBC з верифікації успішно визначили місце зйомки відео, помітивши вивіску магазину чи рекламну табличку зі словами "дуже дешево" турецькою мовою.
Згодом вдалося з'ясувати, що цей кліп - уривок з онлайн-трансляції подій, що відбувалися у місті Конья в Туреччині. У Facebook його завантажили 25 січня.
В обох відео збігаються знак, фургон та дерева на задньому плані.
Благодійна організація, яка займалася пожертвами, підтвердила, що відео не пов'язане з Covid-19.
Фотографії фейкових повідомлень, нібито надісланих британським урядом, які загрожують штрафами за те, що люди занадто часто виходять з дому, активно поширювали у соцмережах.
Вони стверджували, що уряд відслідковує людей та штрафує тих, хто виходить з дому.
В одному з них, яке поліція Манчестера назвала фейком, йшлося: "Ви оштрафовані на 3550,73 фунтів стерлінгів за те, що вийшли з дому без причини".
Насправді цього тижня уряд справді надсилав повідомлення, у яких роз'яснювали нові правила.
Але в уряді заявили, що будь-які інші повідомлення, нібито відправлені від їхнього імені, є фальшивими.
Незрозуміло, чи ці повідомлення насправді розсилали шахраї, чи хтось просто сфабрикував скріншоти.
Виявляється, чутки про те, що вертольоти розпилюватимуть дезінфектори над містами, поширювали не лише в Україні - схожі повідомлення у різних формах розсилали через WhatsApp та інші месенджери у багатьох країнах.
Але немає жодних доказів, що це насправді хоч десь відбувалось.
Нещодавно таке повідомлення отримала група лікарів і медсестер у лондонській лікарні.
За даними BBC Monitoring, схожі повідомлення отримували люди зокрема у Кенії, Італії, Росії та Непалі.
Також з'явилося відео, де нібито показано, як італійська поліція заарештовує чоловіка за недотримання суворих правил карантину, і його версія, розміщена у Twitter в Індії, набрала понад 750 000 переглядів.
Однак насправді це відео зняли у Бразилії, показує воно арешт чоловіка в Сан-Паулу, що жодним чином не пов'язаний із коронавірусом. Ті самі кадри опублікували на сайті газети Globo, де повідомили про арешт.
Варто звернути увагу, що поліцейський у футболці, а у березні в Італії для цього ще занадто прохолодно.
У WhatsApp поширювали голосове повідомлення арабською мовою, де критикували ситуацію у відомій лікарні в Єрусалимі, разом із фото пацієнтів, що лежать на підлозі. Кілька арабських новинних сайтів використали це фото у статтях про те, як ізраїльська лікарня намагається впоратися зі спалахом коронавірусу.
Однак у лікарні це повідомлення спростували, заявивши, що фото було зроблене в іншому місці.
Команда BBC Trending вирішила придивитися до нього пильніше і з'ясувала, що його зробили у Мадриді. За повідомленнями, на ньому зображені хворі на коронавірус. Вперше фото опублікували на іспанському акаунті у Twitter.
Логотипи на лікарняних подушках та простирадлах збігаються із маркуванням постільної білизни у лікарнях Мадрида.
Над матеріалом працювали: Ольга Робінсон, Шаян Сардарізаде, Маріанна Спрінг, Реха Кансара та Бен Стрік
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-52149852' lang='ukr' type='mono' source_url='https://www.bbc.co.uk/ukrainian/vert-fut-52149852' term='COVID'>
Коронавірус: чи треба пити більше води, щоб не заразитися
--
З початком пандемії інтернетом почали ширитися поради регулярно пити воду та підтримувати вологість у роті. Але чи допоможе це вберегтися від зараження?
Пандемія коронавірусу породила десятки порад, від просто дивних, як-от лікування кокаїном, до геть небезпечних, наприклад, пити хлорку.
Однією з багатьох рекомендацій була і порада пити більше води, щоби уникнути зараження.
Розберемося чому, це також хибна ідея.
Соцмережами гуляв пост, автори якого стверджували, що рот і горло треба постійно зволожувати і пити воду кожні 15 хвилин.
Пояснювали це тим, що вода начебто змиє вірус у стравохід, де його знищить шлункова кислота.
"Не можу зрозуміти, як люди взагалі ведуться на таке, це ж спрощення", - каже Калпана Сабапаті, клінічний епідеміолог із Лондонської школи гігієни та тропічної медицини.
Фахівець пояснює, що захворювання розвивається тоді, коли в наш організм потрапили тисячі, а то й мільйони заражених вірусом частинок. А тому змивання декількох з них у шлунок навряд чи допоможе.
"Прокол цієї гіпотези у тому, що змити всі віруси у стравохід просто неможливо, - додає вчена, - адже на цей момент вони напевно вже будуть на слизовій носу та в інших місцях".
Утім, навіть якщо уявити, що вірус не встиг потрапити до клітин дихального тракту, він може проникнути в організм й іншими шляхами.
Зараження може відбутися, коли людина торкається забрудненими пальцями рота, а також через ніс або очі.
Утім, основний ризик полягає у вдиханні крихітних крапель, які містять частинки з вірусом. Вони потрапляють у повітря з кашлем та чханням хворого і можуть залишатися в ньому протягом години.
Є й ще одна причина, чому пиття води може не допомогти. Теорія припускає, що коли вірус потрапляє до шлунку, шлункова кислота негайно його знищить.
Зрештою, шлункова кислота має рівень pH від одного до трьох, а це приблизно стільки ж, скільки й у акумулятора, який здатний розчиняти сталь.
Кілька років тому вчені навіть винайшли спосіб, як застосувати шлункову кислоту як джерело живлення.
Втім, вірус може бути набагато міцнішим. Дослідження іншого коронавірусу, збудника хвороби Mers 2012 року, показало, що вірус є дуже стійкими до кислоти такого ж рівня, як і у шлунку людини, яка нещодавно поїла.
Вчені виявили, що вірусу вдалося колонізувати кишківник одного пацієнта, а також, що він легко проникає у клітини шлунково-кишкового тракту.
Отже, заразитися таким чином цілком можливо.
Чи має такі самі властивості й новий коронавірус, поки що невідомо. Але серед симптомів Covid-19 деякі пацієнти називають нудоту і діарею. Фахівці з Китаю попереджають, що є ознаки того, що вірус може інфікувати кишковий тракт.
За даними ще одного дослідження, у понад половини хворих на Covid-19 вірус є у фекаліях. І він зберігається в калі досить довгий час після того, коли у легенях його більше не виявляють.
Варто зазначити, що жодного наукового дослідження того, чи допомагає пиття води вберегтися від коронавірусу, не було.
Але 15 років тому вчені спробували перевірити, чи може полоскання горла, популярне в Японії, запобігти респіраторним захворюванням.
Як вони з'ясували, учасники, які протягом двох місяців тричі на день полоскали горло водою, дійсно, мали менший ризик респіраторних симптомів, ніж ті, хто полоскали горло антисептичним розчином або не робили нічого.
Втім, чи ефективна ця процедура проти Covid-19, невідомо, а тому робити такі припущення - небезпечно.
По-перше, дослідження стосувалося інфекцій верхніх дихальних шляхів, тоді як Covid-19 інфікує й нижні дихальні шляхи, проникаючи у грудну клітку та легені.
По-друге, під час експерименту учасники самостійно повідомляли про свої симптоми (їх не оцінювали об'єктивно). Крім того, вони знали, до якої досліджуваної групи вони належать.
Такі дослідження є менш точними, оскільки вони не виключають ефект плацебо.
Як наголошує Калпана Сабапаті, хоча пиття води виглядає нешкідливою порадою, важливо донести до людей, що вона не є ефективною.
Ризик полягає в тому, що такі поради створюють хибне почуття безпеки.
"Люди вважають, що якщо вони виконують ці правила, з ними все буде в порядку. І це відволікає їхню увагу від справді важливих речей", - додає фахівець.
Зараз єдиним доведеним способом захистити себе і близьких є уникати зайвих соціальних контактів та мити руки.
Тож, воду краще не пити, а мити нею руки і обов'язково - з милом, додає дослідниця.
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_news-51999570' lang='ukr' type='mono' source_url='https://www.bbc.co.uk/ukrainian/news-51999570' term='COVID'>
Коронавірус в Україні: хворих вже 73, Київ випереджає Чернівецьку область
Станом на вечір неділі в Україні виявили коронавірус у 73 людей.
Станом на вечір неділі в Україні виявили коронавірус у 73 людей.
Про це повідомляє міністерство охорони здоров'я України.
Лише за одну добу виявили 26 нових випадків.
Найгірша ситуація - у Києві, де підтверджені 29 випадків, 20 з них - за останню добу.
Друга після столиці - Чернівецька область, де загалом виявили 25 випадків.
Крім того, коронавірус виявили у таких областях:
Троє людей померли, один пацієнт одужав.
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, у світі повністю вилікувалися від хвороби вже близько 93 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52277529' lang='ukr' type='mono' source_url='https://www.bbc.co.uk/ukrainian/news-52277529' term='COVID'>
Як українська "Мрія" рятує Євросоюз від коронавірусу
...
Найбільший транспортний літак у світі АН-225 "Мрія" після модернізації почав виконувати гуманітарні рейси та доставляти медичні матеріали для боротьби з коронавірусом у ЄС.
У вівторок, 14 квітня, "Мрія" виконала перший такий рейс і доставила до Варшави з Китаю одразу 81 тонну медичних матеріалів.
"Мрія" долучилась до "Русланів" і стала шостим літаком авіакомпанії "Авіалінії Антонова", що залучені до перевезень життєво важливих вантажів для боротьби з COVID-19.
Ці рейси виконують у межах програми стратегічних вантажних авіаперевезень SALIS (Strategic Airlift Interim Solution) в інтересах НАТО та ЄС.
Рейс з матеріалами для Польщі "Мрія" виконала з китайського міста Тяньцзінь.
"Мрія" є унікальним, найбільшим транспортним літаком у світі. Існує тільки в єдиному екземплярі.
Часто прильоти та відльоти літака збирають багато глядачів.
Трансляцію посадки літака у аеропорту імені Шопена у Варшаві показували багато польських ЗМІ, а на Facebook її дивились 80 тисяч людей одночасно.
Хочете отримувати найважливіші новини в месенджер? Підписуйтеся на наш Telegram або Viber!
...
</doc>
<doc docid='bbc_news-52034480' lang='ukr' type='mono' source_url='https://www.bbc.co.uk/ukrainian/news-52034480' term='COVID'>
Народила з коронавірусом? В Україні вперше прийняли пологи з підозрою на COVID-19
У Білій Церкві народила жінка, у якої напередодні діагностували коронавірус. Стан матері й дитини задовільний, кажуть лікарі.
У Білій Церкві народила жінка, у якої напередодні діагностували коронавірус. Стан матері й дитини задовільний, кажуть лікарі.
Маму переводять в інфекційне відділення, а новонароджений хлопчик буде на карантині.
Водночас, як пізніше уточнили у білоцерківській міськраді, діагноз коронавірусу у жінки лише попередній і його ще перевіряють остаточно.
Сама жінка - з Ірпеня.
У вівторок ввечері у неї підтвердився діагноз на коронавірус.
Жінку перевели до пологового будинку сусіднього Ворзеля, а звідти - до Білої Церкви.
"Жіночка дійсно перебувала у пологовому відділенні Ворзеля, в ізоляторі. Вночі її перевезли до Білої Церкви, де вона народила хлопчика, з чим ми вітаємо її та всю родину, бажаємо здоров'я та найшвидшого одужання!" - написала у Facebook селищна голова Ворзеля Лариса Федорук.
Дорогі друзі! 
Ситуація щодо вагітної мешканки м. Ірпінь, в якої виявили  коронавірус COVID-19 , контролюється і...
Кінець Facebook допису , автор: Лариса
Вона додала, що ворзельський пологовий будинок перевели на посилений карантин: "Силами селищної ради оброблено територію пологового будинку (внутрішній двір, під'їзди до нього), загрози мешканцям Ворзеля нині немає".
За даними BBC News Україна, жінка перебувала на одному з останніх планових тижнів вагітності.
Інформацію про пологи підтвердив і заступник мера Ірпеня Олександр Маркушин.
"Стан мами задовільний, симптомів вірусу все менше. Стан дитини теж задовільний, вага 3600 - здоровий ірпінський хлопець!" - написав він.
"Маму сьогодні переведуть в інфекційне відділення, хлопчик тимчасово буде на карантині", - додав ірпінський чиновник.
Жінка з Ірпеня, яку з підозрою на коронавірусну хворобу вчора шпиталізували до Білої Церкви, сьогодні о 03:00 народила в...
Кінець Facebook допису , автор: Олександр Маркушин
"Пологовий Білої Церкви, так само як і лікарня №3, визначений як опорний для хворих на коронавірус вагітних з усієї Київської області", - пояснює ірпінська журналістка Михайлина Скорик-Шкарівська.
Мер Білої Церкви Геннадій Дикий розповів, що у жінки все ще підозра на коронавірус.
"Пологи пройшли нормально, народився здоровий хлопчик, 3 кг 600 грам, 56 см. Результати аналізів відправили в обласний лабораторний центр. Чекаємо підтвердження", - відзначив він.
Раніше заступник мера Ірпеня Олександр Маркушин повідомив про те, що ПЛР-аналіз на коронавірус жінки виявився позитивним.
В Ірпені перший випадок - є підозра на коронавірус.
На жаль, це вагітна жінка, якій у п‘ятницю зробили експрес-тест в...
Кінець Facebook допису 2, автор: Олександр Маркушин
Новина про виявлення вагітної жінки з коронавірусом викликала тривогу у місцевих жителів.
У соцмережах та деяких ЗМІ почала ширитися інформація, що нібито житловий комплекс, у якому живе жінка, ізолюють на 14 днів - мешканцям нібито заборонять виходити з осель протягом двох тижнів, а продукти їх привозитимуть волонтери.
Згодом місцеві журналісти та влада спростували це.
"Мешканці цього будинку насправді можуть виходити/заходити вільно, але питання в тому, що люди мають самоусвідомлювати важливість самоізоляції", - написав Олександр Маркушин.
Раніше він справді писав про те, що "волонтерський штаб Ірпеня готовий забезпечити жителів будинку першочергово необхідними засобами, продуктами та ліками".
За даними Центру громадського здоров'я, у Київський області станом на ранок 25 березня 2020 року офіційно підтверджено 22 випадки захворювання на коронавірус. Ще майже 60 - під підозрою.
Поточна епідеміологічна ситуація у Київський області

За даними Центру громадського здоров’я, у Київський області
станом...
Кінець Facebook допису , автор: Київська обласна державна адміністрація
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_features-52228961' lang='ukr' type='mono' source_url='https://www.bbc.co.uk/ukrainian/features-52228961' term='COVID'>
Як захиститися від коронавірусу та зупинити його поширення
Коронавірус створив нову реальність, змінивши наше життя і весь світ.
Коронавірус створив нову реальність, змінивши наше життя і весь світ.
Щодня ми отримуємо безліч інформації, яку потрібно миттєво "переварити".
Ось кілька порад, які вам допоможуть.
За даними Всесвітньої організації охорони здоров'я (ВООЗ), головне в профілактиці зараження коронавірусом - гігієна.
Прості маски, подібні до тих, які ви купуєте у супермаркеті, не захистять вас від зараження. Вони надто вільно фіксуються на обличчі, не закривають очі, їх також не можна носити протягом тривалого часу.
Але вони знижують ризик зараження вірусом через чхання або кашель та захищають від інфекції, що передається через брудні руки до рота.
Часто в інфікованих людей симптоми можуть взагалі не проявлятися, тому маски в громадських місцях не зашкодять.
Щодо рукавичок, ВООЗ говорить, що часте миття рук ефективніше захищає від COVID 19, ніж гумові рукавички.
Збудник може забруднити рукавички. Торкаючись після цього обличчя, ви переносите вірус з поверхні рукавичок на обличчя і ризикуєте заразитися.
Кінець Youtube допису , автор: BBC News Україна
Основні симптоми коронавірусу: підвищення температури тіла і сухий кашель - це те, на що варто звернути увагу.
У деяких випадках виникають біль в горлі, головний біль та діарея. Однак все частіше лікарі говорять про нові симптоми: втрату смаку та нюху.
ВООЗ радить залишатися вдома до повного одужання навіть з легкими симптомами захворювання, такими як головний біль і легкий нежить.
80% випадків Covid-19 перебігають у легкій формі, тому дуже важливо уникати контакту з іншими.
Якщо у вас лихоманка, кашель і утруднене дихання, зверніться до лікаря, адже це може бути пов'язано з респіраторною інфекцією або іншими серйозними захворюваннями.
Зателефонуйте заздалегідь і поговоріть з вашим лікарем - так він зможе швидко направити вас до потрібної медичної установи.
Летальність від Covid-19 - 0,66%. Таку оцінку дає дослідження, опубліковане в науковому журналі The Lancet Infectious Diseases.
Це набагато вище, ніж від сезонного грипу, коли зазвичай 0,1%, але значно нижче за попередні оцінки.
Щоб точно визначити рівень летальності від Covid-19, необхідно мати дані про всі випадки захворювання.
А визначити цей показник під час пандемії - взагалі доволі складно, оскільки для точного розрахунку необхідно врахувати часовий проміжок між інфікуванням і смертю від хвороби.
За даними Імперського коледжу Лондона, найбільше померлих від коронавірусу - серед літніх людей старше 80 років. Рівень у цій віковій групі майже у 10 разів вищий, ніж серед хворих до 40 років.
Вчені також встановили, що ризик стати жертвою коронавірусу різко збільшують і хронічні хвороби: серцево-судинні захворювання, діабет, захворювання дихальних шляхів і високий тиск.
Ліків і вакцин від Covid-19 поки що не існує, антибіотики також не працюють (вони борються з бактеріями, а не з вірусами).
Схеми лікування є, але більшість людей одужують самі.
Вчені всього світу працюють над розробкою вакцини. Але до її масового застосування в глобальних масштабах ще далеко, попереджають фахівці.
Адже потенційна вакцина має пройти через клінічні тестування та затвердження регуляторними органами.
Те, що наразі відбувається, виглядає дивно і оптимізму не додає.
Це, звичайно, викликає негативні емоції - занепокоєння, стрес, смуток, нудьгу, самотність і розчарування.
Британська національна служба охорони здоров'я запропонувала 10 порад, які допоможуть покращити ваше психічне здоров'я:
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51677930' lang='ukr' type='mono' source_url='https://www.bbc.co.uk/ukrainian/news-51677930' term='COVID'>
Коронавірус: як правильно ізолюватися
Від того, що робити з родиною, до того, що їсти, - з цими та іншими питаннями одразу стикаються ті, кому порадили ізолюватися через коронавірус. Як правильно це зробити?
Від того, що робити з родиною, до того, що їсти, - з цими та іншими питаннями одразу стикаються ті, кому порадили ізолюватися через коронавірус. Як правильно це зробити?
Будучи ще міністеркою охорони здоров'я, Зоряна Скалецька вирішила пережити два тижні добровільного карантину у Нових Санжарах, разом із евакуйованими з Уханю українцями та іноземцями.
Губернатор Ломбардії, найбільш ураженого коронавірусом регіону Італії, Аттіліо Фонтана помістив себе у добровільний карантин по тому, як в одного з членів його команди підтвердили наявність коронавірусу.
На своїй сторінці у Facebook він повідомив, що хоча у нього самого та інших членів команди тести на наявність вірусу були негативними, він залишатиметься у карантині 14 днів.
Через поширення коронавірусу і вам можуть порадити самоізолюватися.
Як зробити це правильно, щоб не підвищувати ризики для себе та інших?
У британській Національній системі охорони здоров'я напрацювали низку рекомендацій.
Лікарі радять самоізоляцію для трьох категорій людей:
Якщо ви побували в материковому Китаї, Таїланді, Японії, Південній Кореї, Гонконгу, Тайвані, Сингапурі, Малайзії або Макао впродовж останніх 14 днів, і у вас є такі симптоми, як кашель, висока температура, задишка, вам варто зробити тест.
Те саме стосується тих, хто має такі ж симптоми й повернувся з В'єтнаму, Камбоджі, Лаосу, М'янми та північної Італії після 19 лютого.
У Британії деяких людей просять залишатися вдома навіть у разі, якщо симптомів захворювання немає.
Це стосується подорожуючих з Ірану, міст у північній Італії, які перебувають на карантині, або ж тих, хто побував у "зоні особливого нагляду" у Південній Кореї після 19 лютого. Так само це стосується тих, хто побував у китайській провінції Хубей впродовж останніх 14 днів.
Вам також порадять самоізоляцію, якщо ви мали "тісний і тривалий" контакт із тими, в кого вже підтвердили зараження вірусом.
15 хвилин на відстані у менш ніж 6 метрів із інфікованою особою лікарі вважають достатньо серйозним ризиком.
Власне, з міркувань здорового глузду, намагатися мати якомога менше контактів, так само, як це було б, наприклад, якби у вас був грип.
Просто залишатися вдома 14 днів, і не ходити на роботу, школу чи інші громадські місця.
Потрібно, аби ваша кімната добре провітрювалася, і ви жили в окремій кімнаті від інших людей.
Попросіть родичів, друзів сходити на закупи, або ж зробіть замовлення з доставкою додому. Але також попросіть їх залишити покупки біля порогу.
Будь-які відвідувачі на час, поки ви перебуваєте на самоізоляції, заборонені, кажуть лікарі.
Може скластися так, що ви не зможете повністю ізолюватися від членів родини чи тих, з ким живете в одному помешканні. Але контакти з ними варто звести до мінімуму.
Поради для тих, хто живе поруч із підозрюваним на коронавірус прості: частіше мити руки, використовуючи мило. Миття рук повинно тривати не менше 20 секунд.
Звісно, не можна користуватися спільними рушниками. Одяг, білизну та рушники хворого український МОЗ радить прати звичайними мийними засобами при 60-90 градусах.
За можливості, в ізольованої людини має бути окрема ванна і туалет. Якщо це неможливо, то потенційно інфікований має користуватися "зручностями" останнім серед тих, хто живе у квартирі чи будинку.
Чистіть та дезинфікуйте поверхні в приміщенні, де перебуває хворий.
Сміття має бути подвійно запаковане.
Британські лікарі також радять не викидати це сміття допоки не стануть відомі результати тесту. Якщо ви таки інфіковані Covid-19, фахівці скажуть, що робити зі сміттям далі.
Одна з медсестер, яка мала тісний контакт з інфікованим пацієнтом, розповіла, що найважчим для неї було залишатися тривалий час окремо від родини.
"Коли я дісталася додому, мої близькі вже спакувалися і виїхали. У мене є діти, і вони були дуже засмучені тим, що мають залишити мене і дім", - розповіла вона.
Інші "самоізольовані" скаржилися на те, що їм було нудно, а також тривожно, поки вони очікували на результат своїх тестів.
Втім, є й випадки, коли результати тестів дозволяли скоротити карантин - для тих, в кого не виявили вірусу.
І врешті, що робити, коли ви нарешті вільні?
Як сказав один з евакуйованих з Уханя, Метт Роу, "надзвичайно чудово просто вийти. А пізніше я, без сумнівів, десь вийду пропустити кухоль пива!"
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52100519' lang='ukr' type='mono' source_url='https://www.bbc.co.uk/ukrainian/news-52100519' term='COVID'>
В масках і рукавичках: що ухвалила Верховна Рада. Випуск новин 30.03.2020
У випуску 30 березня:
У випуску 30 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-52467752' lang='ukr' type='mono' source_url='https://www.bbc.co.uk/ukrainian/features-52467752' term='COVID'>
Коронавірус та імунітет: чи можна захворіти на Covid-19 повторно
Чи можна заразитися коронавірусом двічі? Чому одні переносять хворобу важче, ніж інші? Чи буде епідемія повторюватися кожної зими? Чи допоможе вакцинація?
Чи можна заразитися коронавірусом двічі? Чому одні переносять хворобу важче, ніж інші? Чи буде епідемія повторюватися кожної зими? Чи допоможе вакцинація?
Чи можна повернутися на роботу, якщо є довідка про імунітет? Чи існує стратегія боротьби з вірусом у довгостроковій перспективі?
І найголовніше питання, яке цікавить сьогодні абсолютно всіх: яку роль у цій новій реальності грає наша імунна система?
Проблема у тому, що про це відомо дуже мало.
Наша імунна система - це захист організму від інфекцій, і складається вона з двох частин.
Перша складова - це вроджений імунітет.
Він кидається в бій, як тільки розпізнає в нашому організмі чужорідний елемент. Цей процес спричиняє викид хімічних елементів, що викликають запалення, а також білих кров'яних тілець, здатних руйнувати інфіковані клітини.
Але у випадку з коронавірусом потрібна інша складова - набутий імунітет, що складається з двох механізмів.
Перший - здатність виробляти антитіла, які прилипають до вірусу і стримують його поширення в організмі. Другий - наявність так званих Т-лімфоцитів, які розпізнають і атакують уражені клітини.
На активізацію набутого імунітету потрібен час - за дослідженнями, близько 10 днів, щоб організм почав виробляти антитіла до коронавірусу, після чого у найважчих пацієнтів розвивається потужна імунна відповідь.
Що сильніше зіткнення набутого імунітету з інфекцією, то вищою є ймовірність того, що в майбутньому людина буде захищена від повторного зараження тим же вірусом.
Але поки що невідомо, чи зможуть ті, хто перехворів у легкій формі або взагалі безсимптомно, виробити досить стійкий механізм для протидії інфекції того ж типу в майбутньому.
Пам'ять нашої імунної системи схожа на нашу власну пам'ять: одні інфекції вона запам'ятовує надовго, а про інші може забути.
Кір запам'ятовується чудово, один раз перехворівши, ви на все життя отримуєте імунітет (той же ефект дає комбінована вакцина від кору, краснухи й свинки, що є сумішшю ослаблених збудників хвороб).
Однак багато інших захворювань з пам'яті імунної системи випадають. Так, за одну зиму дитина може кілька разів перехворіти респіраторно-синцитіальним вірусом (РСВ).
Новий коронавірус Sars-CoV-2 з'явився відносно недавно, тому поки що невідомо, як довго він зберігається у пам'яті імунної системи. Однак підказку можуть дати інші шість коронавірусів, якими також може заразитися людина.
Чотири з них викликають симптоми, схожі зі звичайною застудою, і наша система їх не запам'ятовує. Дослідження свідчать про те, що деякі пацієнти повторно заражаються ними впродовж року.
Кінець Youtube допису , автор: BBC News Україна
Однак звичайна застуда зазвичай переноситься порівняно легко. Попри це, є ще два проблемних коронавіруси, які викликають важкий гострий респіраторний синдром (SARS) та Близькосхідний респіраторний синдром (MERS). Антитіла, що виробляються в організмі для боротьби з цими захворюваннями, не зникають навіть через декілька років.
"Питання не в тому, чи виробляється у вас імунітет, а в тому, як довго він зберігається, — пояснює професор медицини Університету Східної Англії Пол Хантер. - І майже напевно він не збережеться на все життя".
"Виходячи з досвіду вивчення антитіл при SARS, імунітет збережеться на рік-два, проте напевно ми цього поки що не знаємо", - додає професор Хантер.
Утім, якщо навіть у вас немає повного імунітету, є ймовірність, що повторне захворювання вже не буде таким важким.
Є дані про людей, які, ймовірно, перенесли відразу кілька коронавірусних інфекцій за короткий проміжок часу.
Дехто вважає, що ці люди по-справжньому двічі заражалися коронавірусом. Інші ж схиляються до думки, що зараження відбувалося один раз, але вірус залишався в організмі у прихованій формі, щоб потім знову активуватися.
Однак більшість вчених погоджуються, що вся справа в аналізах: просто пацієнтам неправильно повідомляють про те, що вірусу в них немає.
Нікого з людей не заражали повторно, щоб перевірити, чи виник у них імунітет, але парі макак-резусів пощастило менше.
Їх інфікували двічі: спочатку, щоб викликати імунну відповідь, а через три тижні — повторно. Хоча експеримент був дуже обмеженим, жодна з двох мавп після повторного зараження з таким коротким інтервалом симптомів не мала симптомів хвороби.
Це ще не гарантія. Саме тому ВООЗ так переживає за країни, які ввели так звані імунні паспорти для зняття карантину.
За задумом цього нововведення, тим у кого при тестуванні виявили антитіла до Covid-19, можна дозволити безпечно виходити на роботу. Це особливо стало б у пригоді у випадку з працівниками будинків для літніх людей та персоналом лікарень, які постійно контактують з людьми з високим ризиком захворіти у важкій формі.
Однак хоча майже у кожної людини в крові є антитіла, не всі вони однакові. Для цього потрібні нейтралізуючі антитіла, які прикріплюються до коронавірусу і заважають йому заражати нові клітини.
Але обстеження 175 пацієнтів в Китаї, які одужали, показало, що у 30% з них рівень таких нейтралізуючих антитіл був украй низьким.
Ось чому, як стверджує ВООЗ, надзвичайно важливим фактором одужання може також виступати й імунітет на клітинному рівні.
Ще один важливий момент полягає в тому, що навіть якщо ви перебуваєте під захистом власних антитіл, це ще не означає, що ви не можете бути носієм вірусу й становити таким чином небезпеку для інших.
Це питання вашого здоров'я і того, чи зможете ви захворіти на Covid-19 повторно, і як часто це буде відбуватися.
Від імунітету залежить і смертоносність цього захворювання. Якщо у людей буде з'являтися хоча б частковий імунний захист, хвороба буде не настільки небезпечною.
Розуміння принципів роботи імунітету допоможе краще вирішувати питання зі скасуванням карантинних обмежень, тому що медики краще уявлятимуть, кому не загрожує зараження і хто не стане переносником інфекції.
Якщо виробити довгостроковий імунітет до вірусу виявиться важко, то і розробити вакцину від нього буде нелегко. Або ж вакцина виявиться іншою: скажімо, застосовувати її потрібно не один раз на все життя, а щороку, як у випадку з грипом.
Та й сама тривалість дії імунітету незалежно від того, виробився він під час захворювання чи вакцинації, дасть нам розуміння, чи зможемо ми стримати поширення цього вірусу.
На жаль, усі ці важливі питання поки що залишаються без відповідей.
Кінець Youtube допису 2, автор: BBC News Україна
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52082297' lang='ukr' type='mono' source_url='https://www.bbc.co.uk/ukrainian/news-52082297' term='COVID'>
Хроніки коронавірусу: 680 тисяч хворих у світі, в Україні найбільше хворіють люди до 40 років
Станом на 29 березня у світі зафіксували вже понад 680 тисяч офіційно підтверджених випадків коронавірусу (дані інституту Джона Хопкінса).
Станом на 29 березня у світі зафіксували вже понад 680 тисяч офіційно підтверджених випадків коронавірусу (дані інституту Джона Хопкінса).
З них понад 32 тисяч пацієнтів померли, понад 145 тисяч одужали.
Лідери за поширенням хвороби - США (124 тисячі випадків), Італія (92 тисячі), Китай (82 тисячі), Іспанія (73 тисячі) та Німеччина (58 тисяч випадків).
Найбільша кількість смертей зафіксована в Італії (10 тисяч), Іспанії (понад 6 тисяч) та Китаї (понад 3 тисячі).
В Україні ж станом на ранок 29 березня офіційно підтвердили 418 випадків коронавірусної інфекції, 109 із них - за останню добу.
Як зазначив головний санітарний лікар Віктор Ляшко, в Україні не залишилося жодної області, де б не були зафіксовані випадки коронавірусу.
Найбільше випадків зареєстрували у Києві - 82, Чернівецькій (59) та Тернопільській (57) областях.
Загалом від коронавірусу в Україні померли дев'ятеро людей.
В Україні найбільше хворіють люди до 40 років
В Україні найбільше на COVID-19 хворіють люди віком від 31 до 40 років, йдеться в повідомленні пресслужби Міністерства охорони здоров'я.
Ось так, кажуть у МОЗ, виглядає статистика захворювання за віковими групами:
Вранці 29 березня до України прибули понад 700 українців, які через карантин не могли самостійно дістатися додому. Їх доставили спецпотягом "Київ-Москва".
Як повідомили в Державній прикордонній службі, в усіх пасажирів перевірили температуру, вони підписали згоду на самоізоляцію.
На час перевірки перон Центрального залізничного вокзалу тимчасово закрили.
Про виявлені випадки захворювання у Держприкордонслужбі не повідомляють.
Прем'єр-міністр Франції Едуар Філіп заявив, що боротьба із коронавірусом "тільки починається".
Наразі в країні вже понад 2 300 людей померли від коронавірусної інфекції.
За словами прем'єра, перші 15 днів квітня будуть ще важчими, ніж попередні два тижні.
"Я хочу бути відвертим із французами. Боротьба тільки починається", - сказав пан Філіп.
Виставковий центр ExCel в Лондоні переоблаштовують на тимчасовий польовий госпіталь.
Очікується, що він має запрацювати у найближчі кілька днів і зможе прийняти до 4 тисяч пацієнтів.
Софі Грегуар-Трюдо, дружина прем'єр-міністра Канади Джастіна Трюдо, повідомила, що вилікувалась від COVID-19. Про це сама вона написала у своєму фейсбуці.
"Я почуваюся набагато краще. Я отримала від свого лікаря і міністерства охорони здоров'я повідомлення, що з моїм здоров'ям все гаразд", - розповіла Софі Грегуар-Трюдо.
Через захворювання дружини прем'єр-міністр Канади Джастін Трюдо кілька тижнів тому пішов на самоізоляцію і працював з дому. У нього жодних симптомів хвороби лікарі не виявили.
У США зафіксували першу смерть немовляти, в якого до цього виявили коронавірус.
Малюк помер у місті Чикаго, повідомили у департаменті охорони здоров'я штату Іллінойс.
"У нас ще не було жодної смерті немовляти, яку можна було пов'язати із коронавірусом. Триває розслідування, аби встановити точні причини смерті".
Раніше повідомлялося про смерть однорічної дитини у Китаї, в якої виявили коронавірус, проте причиною смерті могло стати й інше захворювання.
Оновлюється...
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52235446' lang='ukr' type='mono' source_url='https://www.bbc.co.uk/ukrainian/news-52235446' term='COVID'>
Коронавірус і релігія: що кажуть у церквах. Випуск новин
У випуску 9 квітня:
У випуску 9 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-51930694' lang='ukr' type='mono' source_url='https://www.bbc.co.uk/ukrainian/news-51930694' term='COVID'>
Вакцина від коронавірусу: як проходять випробовування
У США почалися перші клінічні випробування вакцини проти коронавірусу. Фахівці дослідницького центру Kaiser Permanente в Сіетлі зробили щеплення з експериментальною дозою чотирьом добровольцям, повідомила агенція AP.
У США почалися перші клінічні випробування вакцини проти коронавірусу. Фахівці дослідницького центру Kaiser Permanente в Сіетлі зробили щеплення з експериментальною дозою чотирьом добровольцям, повідомила агенція AP.
У вакцині міститься безпечний генетичний код з вірусу, і вона не може заразити людину Covid-19.
За словами експертів, на те, щоб з'ясувати, наскільки ефективна ця та інші вакцини, які перебувають в роботі, потрібно кілька місяців.
Першою людиною, яка отримала щеплення, стала 43-річна мешканка Сіетлу Дженніфер Голлер.
"Це неймовірна можливість зробити щось важливе", - сказала вона агенції АР.
Учені всього світу пильно стежать за розвитком подій.
Клінічні випробування, які фінансує Національний інститут охорони здоров'я, проводять відразу на людях, пропускаючи стадію перевірки препарату на тваринах. Це зазвичай робиться, щоб переконатися, що вакцина активізує імунну систему.
Компанія-виробник вакцини Moderna Therapeutics заявила, що препарат створили за допомогою вже добре перевіреного процесу.
Експерт у сфері інфекційних захворювань з Імперського коледжу Лондона Джон Трегонінг підтвердив, що у цій вакцині застосували вже наявні технології.
"Вона була створена за дуже високими стандартами з використанням технологій, які, як нам відомо, безпечні для застосування на людях. За всіма добровольцями будуть пильно спостерігати. Так, це все робиться дуже швидко, але це змагання з вірусом, а не з колегами вченими, вся ця робота робиться заради людства", - говорить Трегонінг.
Як правило, вакцини, наприклад, проти кору, виробляють з ослаблених або мертвих вірусів. Але вакцина, що одержала назву mRNA-1273, виробляється не з вірусу SARS-CoV-2, що викликає захворювання Covid-19.
У вакцині проти коронавірусу, яку вчені створили в лабораторних умовах, міститься частина генетичного коду, скопійованого з вірусу.
Дослідники сподіваються, що з її допомогою їм вдасться налаштувати імунну систему людини для боротьби з вірусом.
Добровольці отримали різні дози експериментальної вакцини.
Кожному з них зроблять по два щеплення в руку з різницею у 28 днів.
Але навіть якщо випробування пройдуть успішно, може пройти ще 1,5 року, перш ніж вакцина стане загальнодоступною.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52544230' lang='ukr' type='mono' source_url='https://www.bbc.co.uk/ukrainian/news-52544230' term='COVID'>
Родина у США вбила охоронця, який не пускав до магазину без масок
Американку разом із чоловіком та сином обвинувачують у вбивстві охоронця, який не пустив до магазина її доньку без маски.
Американку разом із чоловіком та сином обвинувачують у вбивстві охоронця, який не пустив до магазина її доньку без маски.
43-річного Келвіна Мунерліна застрелили у потилицю в п'ятницю в магазині Family Dollar у Флінті, штат Мічиган. Цей штат - один із найбільш постраждалих від пандемії.
Це сталося після того, як він не дозволив дочці 45-річної Шармель Тіг зайти в магазин без маски, які зобов'язала носити влада штату.
Її чоловіка, 44-річного Ларрі Тіга, а також 23-річного сина Рамонію Бішопа, обвинувачують у тому, що незабаром після цього вони зайшли до магазину і вбили пана Мунерліна.
Шармель Тіг заарештували, але двоє інших підозрюваних досі на свободі. Усіх трьох обвинувачують в умисному вбивстві першого ступеня з використанням вогнепальної зброї.
Ларрі Тіга також звинувачують у порушенні розпорядження губернатора, яке вимагає закривати обличчя всередині магазинів, щоб запобігти поширенню коронавірусу.
Їхній доньці звинувачень не висунули.
Як розповів прокурор округу Дженесі Девід Лейтон на пресконференції у понеділок, після словесної перепалки Шармель Тіг накричала та плюнула на пана Мунерліна, а потім поїхала на червоному GMC Envoy.
Згодом вона повернулася разом із сином та чоловіком.
Судячи з усього, на курок натиснув саме її син.
Прокурор заявив журналістам: "Смерть Келвіна Мунерліна є безглуздою і трагічною, і винні особи будуть притягнуті до відповідальності повною мірою згідно закону".
"Моя дитина просто виконувала свою роботу", - заявила агенції Associated Press мати пана Мунерліна, Бернадетт.
Сторінка, яку створили на GoFundMe для збору коштів на похорон пана Мунерліна, зібрала майже 100 тис. доларів. Згідно з розміщеною на ній інформацією, у нього лишилося восьмеро дітей.
Губернаторка штату Мічиган Гретхен Вітмер наказала усім жителям штату закривати обличчя у громадських приміщеннях для боротьби з Covid-19. Магазини мають право відмовити в обслуговуванні кожному, хто не дотримується цього правила.
Станом на понеділок кількість підтверджених випадків коронавірусу в Мічигані становила 43 950, серед яких 4 135 смертей, заявили державні чиновники.
Минулого тижня сотні протестувальників, частина з яких були озброєні, зібралися біля урядової будівлі у Лансінгу й вимагали скасування наказу губернатора щодо карантину.
В інших штатах протестувальники також чинили гнівний опір правилам, встановленим задля стримування поширення вірусу.
Розпорядження про обов'язкове носіння масок у громадських приміщеннях, яке запровадили у місті Стілвотер, штат Оклахома, скасували протягом декількох годин через бурхливу реакцію покупців.
Співробітники місцевого магазину повідомили про погрози насильством, зокрема з використанням зброї. Мер міста Вілл Джойс швидко змінив розпорядження - носити маски тепер наполегливо рекомендували, але не зобов'язували.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51611242' lang='ukr' type='mono' source_url='https://www.bbc.co.uk/ukrainian/news-51611242' term='COVID'>
Коронавірус: Корея відправляє на карантин тисячі військових, КНДР - іноземців
Південна Корея відправляє на карантин 7 700 військових, а КНДР - 380 іноземців, переважно іноземних дипломатів, який перебувають у Пхеньяні. Про це повідомляє інформагентство Yonhap.
Південна Корея відправляє на карантин 7 700 військових, а КНДР - 380 іноземців, переважно іноземних дипломатів, який перебувають у Пхеньяні. Про це повідомляє інформагентство Yonhap.
200 іноземців знаходилися у КНДР у карантині і раніше, але тепер влада розширила його термін і масштаби. Поки що не повідомлялося про жоден випадок захворювання коронавірусом у КНДР.
Натомість у Південній Кореї станом на 24 лютого 763 людини захворіли і семеро померли. 7 700 військових відправили на карантин після того, як захворювання виявили у 11 військовослужбовців.
Коронавірус вже поширився на 29 країн.
В Європі найскладніша ситуація склалася в Італії, де 152 людини захворіли, а троє італійців похилого віку померли. 11 муніципалітетів на півночі Італії з населенням 50 тисяч людей відправлені на карантин.
На Близькому Сході найскладніша ситуація в Ірані, де захворіли 43 людини, а 8 людей померли. Туреччина, Ірак та Афганістан закрили кордони з Іраном.
У Китаї, звідки поширився коронавірус, захворіли 77 150 людей, 2 500 померли. У понеділок повідомлено про понад 400 нових випадків захворювання в Китаї, переважно в Ухані.
У січні ВООЗ оголосила глобальну надзвичайну ситуацію у зв'язку зі спалахом нового вірусу, який спричиняє респіраторну хворобу під назвою Covid-19.
Лихоманка, втома та сухий кашель - найпоширеніші симптоми для пацієнтів.
Частка людей, які помирають від цього захворювання, сягає приблизно 2%, у більшості хворих лише розвиваються легкі симптоми і відбувається повне одужання.
Європейський центр з профілактики та контролю захворюваності, який є агентством Євросоюзу, нагадує, що щороку до 40 тисяч людей у ​​країнах ЄС, Великій Британії, Норвегії, Ісландії та Ліхтенштейні передчасно помирають через причини, пов'язані з грипом.
Ще минулої середи у Південній Кореї був відомий лише 31 випадок захворювання, але станом на 24 лютого їх кількість досягла 763.
Південна Корея зараз має найбільшу кількість підтверджених випадків коронавірусу за межами Китаю.
Однієї з причин зростання кількості хворих стало поширення коронавірусу у місті Тегу серед членів апокаліптичної секти, члени якої вважають свого лідера другим пришестям Христа.
7 700 військових відправили на карантин після того, як 8 випадків виявили у сухопутних військах і по одному - у ВПС, ВМФ та серед морпехів.
Низка південнокорейських авіакомпаній, зокрема, Korean Air - найбільша авіакомпанія країни - тимчасово скасувала рейси до Тегу, кількість населення якого сягає 2,5 мільйона.
Усі іноземці, які приїжджають в країну, мають перебувати на карантині протягом 30 днів.
Іноземців у Північній Кореї мало, і з них лише близько 200 громадян західних.
Влада КНДР також скасувала щорічний марафон в Пхеньяні, в якому зазвичай беруть участь люди з усього світу.
Близько 3 000 громадян КНДР у провінції Північний Пхьонган - північно-західному регіоні, який межує з Китаєм, також зараз перебувають під наглядом щодо виявлення симптомів коронавірусу, повідомляють державні ЗМІ.
Фергюс Волш, медичний кореспондент
Ситуація в Південній Кореї, Ірані та Італії вказує на ранні стадії пандемії. Це означає глобальний спалах, коли коронавірус поширюються у країнах в декількох частинах світу.
У кожній з цих країн ми спостерігаємо поширення вірусу без зв'язку з Китаєм. Зусилля щодо його блокування в Італії нагадують ті, що робили в Китаї.
Ситуація в Ірані викликає особливе занепокоєння, оскільки органи охорони здоров'я повідомили що вірус поширився на кілька міст, і, ймовірно, перший випадок в Лівані пов'язаний з мандрівником з Ірану.
Якщо у світі почнеться пандемія, все одно буде важливо обмежити швидкість поширення вірусу.
Якщо країни зможуть стримати його до кінця зими, є надія, що тепліші температури зменшать час, коли вірус може вижити в повітрі, як ми бачимо у випадку сезонного грипу. Але у цьому немає остаточної впевненості.
</doc>
<doc docid='bbc_news-52133844' lang='ukr' type='mono' source_url='https://www.bbc.co.uk/ukrainian/news-52133844' term='COVID'>
Путін зробив для росіян неробочим весь квітень
Через пандемію коронавірусу президент Росії Володимир Путіна оголосив весь квітень неробочим. Про це він сказав у спеціальному зверненні.
Через пандемію коронавірусу президент Росії Володимир Путіна оголосив весь квітень неробочим. Про це він сказав у спеціальному зверненні.
"Ухвалив рішення продовжити режим неробочих днів до кінця квітня. Зі збереженням заробітної плати", - заявив президент Росії.
Перед цим режим вихідного дня у Росії оголосили на один тиждень.
При цьому, Путін розповів, що у квітні працюватимуть органи влади, підприємства з безперевним циклом виробництва і торгові продуктові заклади.
Загальна кількість хворих на коронавірус у Росії становить 3 548 осіб. 771 хворого зафіксували за останню добу.
29 березня в Москві та області оголосили режим загальної самоізоляції.
30 людей з підтвердженим діагнозом померли, з них шестеро - за останню добу.
31 березня стало відомо, що коронавірус виявили у головного лікаря інфекційної лікарні, в якій 24 березня побував російський президент.
Головлікар Комунарки Денис Проценко 24 березня потиснув руку президенту Росії. У цій лікарні лікують людей, що заразилися Covid-19. Стан Проценка оцінювався як задовільний.
Після того, як стало відомо, що у Проценка виявили коронавірус, прессескретар президента Дмитро Пєсков заявив журналістам, що Путін регулярно проходить тест.
"Він тестується регулярно. Все нормально", - цитувало слова Пєскова агентство РІА Новини.
Раніше російські ЗМІ повідомляли, що на коронавірус могли захворіти кілька працівників адміністрації президента Росії.
1 квітня стало відомо, що Володимир Путін почав проводити робочі наради дистанційно.
Україна може повернутись до "нормального життя" не раніше середини травня, такий прогноз у своєму фейсбуці озвучив міністр внутрішніх справ Арсен Аваков.
"Моя точка зору: країна почне повертатись до нормального життя не раніше 15 травня. І це припущення оптиміста", - написав керівник МВС.
Водночас він зазначив, що це лише його прогноз, й точної дати завершення карантину в Україні не знає ніхто.
"Ніхто в нашій країні не знає, коли завершиться епідемія і скасується карантин, а хто каже, що знає - бреше. Все залежатиме від ситуації та нашої успішності в боротьбі з вірусом".
"Побачимо, як розвиватимуться події в Європі, яку хвиля епідемії накрила раніше за нас. Але, якщо чесно, треба бути реалістами", - додав Аваков.
Він також сподівається, що раннє, порівняно з багатьма іншими країнами, запровадження обмежувальних заходів в Україні має вберегти українців від найгіршого.
"Якщо я правий, прокляття в бік влади за дискомфорт колись зміняться розумінням того, що ми все, наскільки це було можливо, робили правильно".
Минулого тижня Кабінет міністрів запровадив режим надзвичайної ситуації по всій території України і продовжив карантин до 24 квітня.
В Україні не працюють кафе, ресторани, розважальні заклади, кінотеатри, заклади освіти та культури. Також не функціонує громадський транспорт.
Проте працюють продовольчі магазини.
Кабінет міністрів хоче 2 квітня ухвалити рішення про нові жорсткі заборони під час карантину, які діятимуть щонайменше до 24 квітня.
Серед планів уряду заборонити виходити на вулицю без маски та гуляти групою понад дві людини.
Такі пропозиції влада хоче доопрацювати до завтра і затвердити другого квітня.
"З метою унеможливлення поширення коронавірусної хвороби пропонується запровадити ефективну комбінацію профілактичних немедикаментозних заходів, серед яких: домашня ізоляція, соціальне дистанціювання осіб віком старше 60 років, обмеження відвідування парків та зон відпочинку та інше", - сказав міністр охорони здоров'я України Максим Степанов.
Уряд хоче, щоб під час карантину на всій території України діяли заборони на:
Останнє не стосуватиметься заходів, необхідних для забезпечення роботи органів державної влади та органів місцевого самоврядування.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52483155' lang='ukr' type='mono' source_url='https://www.bbc.co.uk/ukrainian/news-52483155' term='COVID'>
Степанов розповів, коли відкриють перукарні
Пом'якшення карантинних заходів заплановано з 11 травня 2020 року. Тоді ж мають запрацювати перукарні.
Пом'якшення карантинних заходів заплановано з 11 травня 2020 року. Тоді ж мають запрацювати перукарні.
Про це на онлайн брифінгу у Києві розповів міністр охорони здоров'я Максим Степанов та повідомив нову статистику захворювань. В Україні вже понад десять тисяч випадків COVID-19.
За добу зафіксували 540 нових хворих.
Щоб пом'якшення все-таки відбулося, очільник МОЗ закликав українців залишатися вдома на травневі свята та продовжувати дотримуватись умов карантину.
"Щодо відкриття інших магазинів, щодо пом'якшення карантину, в тому числі для малого бізнесу. Все це ми плануємо робити вже з 11 травня. Воно стосуватиметься і магазинів, і перукарень, і інших побутових речей, якими ми звикли користуватися", - сказав міністр.
За його словами, діяльність продовольчих ринків, яку напередодні дозволив уряд, буде безпечною, якщо ринки працюватимуть в рамках карантинних заходів.
Всі інші торговельні заклади будуть відкриті після пом'якшення карантину.
При цьому Максим Степанов заявив, що поки що Україні вдається уникнути піку захворюваності на COVID-19.
"Якщо ми і далі будемо дослухатися до вірусологів, епідеміологів, експертів, які розробляють ці заходи, ми зможемо уникнути піку захворюваності", - сказав він.
Проте, зазначив міністр, останніми днями дедалі більше людей не дотримуються карантину і виходять на вулиці. Він закликав залишатись вдома на травневі свята.
"Що ми спостерігаємо в останні дні? Принаймні у місті Києві? Ми спостерігаємо мітинги, вихід людей на вулиці, затори. Ми спостерігаємо збільшення людей у парках. Я розумію, що перебувати у карантині 5-6 тижнів важко", - заявив міністр.
В Україні вже 10406 випадків коронавірусної хвороби. За добу зафіксували 540 нових випадків.
261 людина померла. 1238 пацієнтів одужали.
Усього потребували госпіталізації 3214 людей, з них 140 дітей та 350 медиків.
У регіонах найбільше хворіють у Києві і на Буковині:
Вінницька область — 417 випадків;
Волинська область — 280 випадків;
Дніпропетровська область — 347 випадків;
Донецька область — 68 випадків;
Житомирська область — 374 випадки;
Закарпатська область — 419 випадків;
Запорізька область — 243 випадки;
Івано-Франківська область — 862 випадки;
Кіровоградська область — 391 випадок;
м. Київ — 1401 випадок;
Київська область — 664 випадки;
Львівська область — 430 випадків;
Луганська область — 33 випадки;
Миколаївська область — 126 випадків;
Одеська область — 277 випадків;
Полтавська область — 203 випадки;
Рівненська область — 637 випадків;
Сумська область — 102 випадки;
Тернопільська область — 779 випадків;
Харківська область — 249 випадків;
Херсонська область — 111 випадків;
Хмельницька область — 82 випадки;
Чернівецька область — 1571 випадок;
Черкаська область — 290 випадків;
Чернігівська область — 50 випадків.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52371114' lang='ukr' type='mono' source_url='https://www.bbc.co.uk/ukrainian/news-52371114' term='COVID'>
У гуртожитку під Києвом спалах коронавірусу: 37 хворих, двоє померли
У Вишневому біля Києва у приватному гуртожитку - масове зараження коронавірусом. Двоє людей вже померли. Про це повідомив виконувач обов'язків керівника Київської області Василь Володін.
У Вишневому біля Києва у приватному гуртожитку - масове зараження коронавірусом. Двоє людей вже померли. Про це повідомив виконувач обов'язків керівника Київської області Василь Володін.
За його словами, всім мешканцям гуртожитку обов'язково роблять ПЛР-тести на коронавірус.
"Надзвичайний випадок масового захворювання на коронавірус в одному з гуртожитків міста Вишневе. На цю мить в цьому осередку виявили 37 хворих, в тому числі діти. Є двоє померлих", - заявив чиновник.
У приватному гуртожитку загалом мешкає близько 300 осіб.
Там запровадили стан особливого пересування, організували доставку харчів, ліків та засобів гігієни.
На базі гуртожитку можуть зробити спеціальний карантинний ізолятор.
У Києво-Святошинській районній лікарні, куди привезли хворих, додатково вивільнили відділення на 65 місць для прийому хворих.
У столиці найбільший спалах коронавірусу - в Києво-Печерській лаврі, де підтверджені близько 150 випадків хвороби.
Станом на 21 квітня в Україні загалом уже 6 125 хворих на COVID-19. За добу зафіксовано 415 нових випадків.
Від коронавірусної хвороби померла 161 людина, 367 пацієнтів одужали.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52236287' lang='ukr' type='mono' source_url='https://www.bbc.co.uk/ukrainian/features-52236287' term='COVID'>
Через коронавірус ринок ліків заполонили підробки
На тлі пандемії та карантину в країнах, які розвиваються, дедалі більшого поширення набувають підробні ліки, повідомляє Всесвітня організація охорони здоров'я (ВООЗ).
На тлі пандемії та карантину в країнах, які розвиваються, дедалі більшого поширення набувають підробні ліки, повідомляє Всесвітня організація охорони здоров'я (ВООЗ).
BBC виявила, що фармакологічні підробки продаються в Африці, де відчувається брак певних ліків.
ВООЗ попередила, що прийом таких ліків може призвести до серйозних наслідків для здоров'я.
Один з експертів організації заявив, що ця ситуація може призвести до ще однієї "пандемії" - неякісних або підроблених ліків.
По всьому світу люди запасаються основними лікарськими препаратами. Китай і Індія - два основних виробники товарів медичного призначення - знаходяться на карантині, і попит перевищує пропозицію, через що на ринку ліків з'явилося багато підробок.
Коли ВООЗ оголосила про пандемію коронавірусу, під час міжнародної операції "Пангея", яку провів Інтерпол, за сім днів арештували 121 людину в 90 країнах. Правоохоронці конфіскували небезпечну фармацевтичну продукцію на суму 14 млн доларів.
Поліцейські від Малайзії до Мозамбіку вилучили десятки тисяч лікарських засобів, багато з яких обіцяли лікування від Covid-19.
"Незаконна торгівля подібними контрафактними товарами медичного призначення в період кризи системи громадської охорони здоров'я вказує на повну зневагу до життя людей", - заявив генеральний секретар Інтерполу Юрген Шток.
Згідно з даними ВООЗ, в країнах з низьким та середнім рівнем доходу загальний обсяг торгівлі підробленими лікарськими засобами, зокрема, ліками, які можуть бути забруднені, містити невідповідні інгредієнти, або не містити активні інгредієнти або бути простроченими, оцінюється у понад 30 млрд доларів.
"В кращому разі підроблені ліки, швидше за все, не допоможуть від захворювання, для лікування якого вони призначені, - каже Пернеті Бурдійон Естев з ВООЗ, яка займається протидією поширенню підроблених товарів медичного призначення. - У гіршому випадку вони завдадуть шкоди, тому що в них може міститися щось токсичне".
Світова фармацевтична індустрія оцінюється у понад 1 трлн доларів. Великий ланцюжок поставок простягається від виробників в таких країнах, як Китай і Індія, до пакувальних складів в Європі, Південній Америці та Азії і дистриб'юторів, які продають ліки в усі країни світу.
Напевно, жодна промисловість не зрівняється щодо глобалізації з фармакологічною, каже пані Естев. Але в міру того, як світ запроваджує карантинні заходи, ланцюжки поставок почали руйнуватися.
Кілька індійських компаній повідомили BBC, що вони завантажені лише на 50-60% від своєї потужності. З огляду на те, що індійські компанії постачають 20% основних медикаментів в Африку, країни цього континенту вже відчули брак поставок.
Фармаколог Ефраїм Фірі зі столиці Замбії Лусаки розповів, що нестача вже відчувається.
"Ліки закінчуються, і ми їх не поповнюємо. Ми нічого не можемо вдіяти. Стало вкрай важко забезпечувати поставки... особливо це стосується таких важливих препаратів, як антибіотики та протималярійні засоби", - повідомив він.
Непросто доводиться також виробникам і постачальникам, оскільки інгредієнти, з яких виробляються ліки, настільки зросли в ціні, що деяким компаніям стало важко залишатися на плаву.
Один з виробників в Пакистані розповів, що він раніше замовляв вихідні інгредієнти, необхідні для випуску протималярійного препарату гідроксихлорохіну, за ціною 100 доларів за кілограм. Але тепер ціна зросла до 1150 доларів.
В міру того як країни запроваджують у себе карантинний режим, проблемою стає не тільки скорочення виробництва. По всьому світу невблаганно зростає попит на товари медичного призначення, оскільки люди поповнюють вміст своїх домашніх аптечок.
Через ситуацію, яка склалася, коли поставки знизилися, а попит зріс, ВООЗ попередив про небезпечне збільшення виробництва і продажу підроблених ліків.
"Коли пропозиція не може задовольнити попит, створюється середовище, в якому цю нішу намагатимуться заповнити неякісні або підроблені ліки", - пояснила пані Естев.
Підробки
Фармацевти та фармацевтичні компанії по всьому світу б'ють на сполох, бо незабаром може виникнути дефіцит протималярійних засобів.
Після того, як президент США Дональд Трамп згадав під час брифінгу про можливу ефективність протималярійних препаратів хлорохіну та похідного від нього гідроксихлорохіну в лікуванні Covid-19, попит на ці препарати різко зріс по всьому світу.
ВООЗ неодноразово заявляла, що немає будь-яких вагомих підстав, які вказують на ефективність використання хлорохіну та гідроксихлорохіну проти вірусу, що викликає Covid-19. Попри це, на нещодавній прес-конференції Дональд Трамп сказав: "Що вам втрачати? Приймайте їх".
Після різкого зростання попиту на препарати BBC виявила, що в Демократичній Республіці Конго та Камеруні у великих кількостях продається підроблений хлорохін. ВООЗ також виявила продаж підроблених медикаментів у Нігері.
Хлорохін, призначений для лікування малярії, зазвичай продається за ціною 40 доларів за тисячу таблеток. Але, як стало відомо, в ДРК аптеки продають їх за 250 доларів.
Підроблений протималярійний препарат нібито виробила в Бельгії компанія Brown and Burk Pharmaceutical limited. Однак компанія Brown and Burk Pharmaceutical limited, зареєстрована в Британії, заявила, що не має до цих ліків жодного стосунку. "Ми не виробляємо ці ліки. Це підробка", - повідомила фірма.
Експерт з проблеми підроблених ліків з Оксфордського університету Пол Ньютон попередив, що на тлі пандемії коронавірусу поширення підроблених та небезпечних ліків буде зростати, якщо держави по всьому світу не згуртуються в боротьбі з цим явищем.
"Є ризик одночасної появи іншої пандемії - широкого розповсюдження низькоякісних підроблених продуктів, якщо ми не складемо глобальний узгоджений план скоординованого виробництва, справедливого розподілу і нагляду за якістю випробувань, ліків та вакцин. В іншому випадку втратимо переваги сучасної медицини", - попередив він.
Ілюстрації Джулії Дастмалчі
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52215310' lang='ukr' type='mono' source_url='https://www.bbc.co.uk/ukrainian/features-52215310' term='COVID'>
Як ховають жертв коронавірусу
Від коронавірусу в Україні вже померли десятки людей. У світі - десятки тисяч.
Від коронавірусу в Україні вже померли десятки людей. У світі - десятки тисяч.
В Італії переповнені морги і крематорії, в Іспанії як морг використовували навіть міську ковзанку.
Багато жертв Covid-19 помирають в ізольованих палатах, куди не пускають ані рідних, ані друзів.
Які в Україні правила поховання людей з коронавірусом і чи обов'язкова кремація - розповідає ВВС News Україна.
Ні.
Заборонений будь-який контакт з тілом померлого від коронавірусу.
Всі люди, які беруть участь у похованні, повинні дотримуватися безпеки: взагалі не торкатися тіла, а також мати засоби захисту.
"Саме через контакт, через біологічні рідини, які виділяються з тіла, може поширитися збудник хвороби", - розповів заступник міністра здоров'я і головний санітарний лікар Віктор Ляшко.
Пан Ляшко видав постанову, у якій прописані всі заходи безпеки під час поховання.
У цьому документі, який ґрунтується на рекомендаціях Всесвітньої організації охорони здоров'я, йдеться, що всі, хто контактує з небіжчиком, повинні мати захист: рукавички, халат, респіратори, окуляри і щиток.
Йдеться насамперед про лікарів, які проводять розтин, і медиків, які транспортують тіло.
Готувати тіло до поховання також потрібно тільки з захистом.
Про всі ці правила лікарі обов'язково мають розповісти родичам і представникам релігійних установ, які будуть проводити похорон.
Поховання мають проводити у герметичному мішку і у щільно закритій труні.
Тіло перед цим треба обробити дезинфікуючим розчином.
Приміщення, де був небіжчик, треба також повністю дезинфікувати.
У разі країньої необхідності, як йдеться у постанові, до ритуалу перед похованням, можуть допустити до десяти людей.
При цьому у приміщенні має бути тільки одна людина на 10 квадратних метрів площі. А між ними - відстань від 1,5 метра.
Організації, які проводять поховання, мають вести облік людей, які прийшли на похорон.
У МОЗ кажуть, що не зобов'язували проводити кремацію тіл померлих від інфекції.
"Питання кремації або поховання тіла в могилу вирішує кожен орган місцевого самоврядування з родичами", - заявив заступник міністра охорони здоров'я Віктор Ляшко.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52492017' lang='ukr' type='mono' source_url='https://www.bbc.co.uk/ukrainian/news-52492017' term='COVID'>
У Нью-Йорку знайшли вантажівки з десятками тіл. Можливо, це жертви коронавірусу
У Нью-Йорку виявили кілька вантажівок з десятками тіл. У поліцію почалися жалітися люди, що проходили повз автівки й відчували неприємний запах.
У Нью-Йорку виявили кілька вантажівок з десятками тіл. У поліцію почалися жалітися люди, що проходили повз автівки й відчували неприємний запах.
Як з'ясувалося згодом, вантажівки з рефрижераторами, в яких знайшли близько 50 тіл, винайняв поховальний дім у Брукліні.
Незабаром стало відомо, що морозильна установка принаймні в одній з вантажівок не працювала.
"Тіла лежали одне на одному в мішках, усі автівки були заповнені", - розповів The New York Times власник сусідньої будівлі.
Наразі не зрозуміло, чи йдеться про тіла жертв коронавірусу, але відомо, що через пандемію поховальним будинкам Нью-Йорка бракує місця для розміщення нових тіл.
Нью-Йорк є епіцентром поширення хвороби в США. Через Covid-19 тут померли вже понад 18 тисяч людей (за даними Університету Джонса Хопкінса).
Загалом у США - понад 1 мільйон підтверджених випадків коронавірусу - більше, ніж у будь-якій іншій країні.
Поліція наразі з'ясовує усі обставини та деталі інциденту з вантажівками.
"Поки триває розслідування. Але в нас не має бути таких ситуацій, як ця, коли посеред вулиць запарковані вантажівки, забиті тілами", - сказав мер Брукліна Ерік Адамс.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52269571' lang='ukr' type='mono' source_url='https://www.bbc.co.uk/ukrainian/news-52269571' term='COVID'>
Коронавірус: 5 руйнівних наслідків для харчової індустрії
Тоді як значна частина населення світу перебуває на карантині, у соціальних мережах дедалі частіше починають з'являтися історії про нестачу тих чи інших харчів у супермаркетах.
Тоді як значна частина населення світу перебуває на карантині, у соціальних мережах дедалі частіше починають з'являтися історії про нестачу тих чи інших харчів у супермаркетах.
Після того, як по всьому світу масово закрилися ресторани та готелі, виробники харчів поступово стали спостерігати накопичення запасів, які просто псуються.
Є кілька напрямків, за якими поширення коронавірусу руйнує ланцюги виробництва і постачання харчів по всьому світу.
Після закриття кав'ярень на карантин, виробники молока одразу ж відчули скорочення попиту.
Асоціація американських фермерів-виробників молока підрахувала, що кожного дня через порушення угод про постачання продукції змушені знищувати 14 млн літрів молока.
І ця проблема є актуальною не лише для США. У Британії фермери вже звернулися по державну допомогу через руйнування постачання. Пітер Авіс, голова Королівської асоціації виробників молока, каже, що щотижня фермери змушені "зливати" 5 млн літрів.
Він зазначив, що виробники не лише отримують менше звичайного за свою продукцію через зменшення попиту. Вони змушені продавати надлишки за демпінговими цінами, або ж зменшувати обсяги виробництва.
Зупинка багатьох підприємств впливає на усі сфери аграрного виробництва. Деякі агровиробники намагаються переіорєнтуватися на поставки у звичайні магазини, але там панує зменшення попиту і великі невикористані запаси.
The New York Times поговорила з виробниками яєць, один з яких розповів, що його компанія знищує 750 тисяч яєць щотижня. Інший фермер розповів, як залишив майже увесь врожай цибулі на компост, бо не мав сховищ, і не зміг знайти нових покупців на неї.
В Індії вже заявили, що карантин поставив під загрозу перший врожай дорогоцінного чаю Darjeeling. Є побоювання, що так само станеться і з другим врожаєм.
На додачу до запасів, що псуються, та проблем із тим, щоб товари потрапили до споживачів, у багатьох країнах сільгоспвиробники стикнулися з нестачею робочих рук.
Самоізоляція та дотримання соціальної дистанції також уповільнюють збирання врожаю, а карантини зруйнували сталі ланцюжки руху робочої сили між державами.
Минулого тижня Німеччина вирішила зробити виняток для робітників з Румунії та Польщі, які б під час карантину допомогли зібрати перші весняні врожаї, - зокрема, спаржі та полуниці.
У Британії започаткували програми "Нагодувати націю", аби заохотити британців замінити іноземних працівників і не допустити того, щоб врожай було втрачено.
Пандемія також вплинула на те, що і як ми купуємо. Наприклад, у Британії різко зріс попит на борошно, адже люди, які залишаються вдома, все охочіше починають щось пекти.
А от у Франції стали купувати більше органічних харчів. Можливо, це відбувається через те, що французи почали частіше скуплятися у менших місцевих крамничках. Або ж, кажуть інші оглядачі, на карантині французам хочеться більш здорової та якісної їжі.
Такі спостереження з'явилися саме тоді, як міністр сільського господарства Франції закликав місцеві органи влади дозволити знову відкрити базари.
Раніше їхню роботу припинили, але тепер з'являється дедалі більше аргументів за те, щоб поновити їхню роботу, - але вже з усіма вимогами до індивідуального захисту та соціального дистанціювання.
Візьмемо до прикладу закриття британських пабів. Через це практично весь вже вироблений лагер та ель може "зійти на пси", адже згідно із чинними урядовими постановами паби залишатимуться закритими ще невідомо як довго.
Деяке пиво може зберігатися лише кілька тижнів. А це означає, що тисячі пивних бочок у підвалах пабів будуть зіпсовані до часу, як карантинні обмеження знімуть.
Ті, хто працює в цій галузі, вже заявили про серйозні збитки.
Водночас є й галузі, які отримують прибутки від того, як карантин змінює наші звички.
Продажі апельсинового соку у США постійно знижувалися. Але нині вони зросли на 38% проти минулого року.
"Covid-19 "підігріває" як виробництво, так і попит на апельсиновий сік", - каже Стівен Іннс, головний маркетолог AxiCorp.
"Все, що стимулює імунітет, має попит. Але із обмеженими потужностями танкерів і літаками, що не літають, є складності з постачанням продукції на ринки".
Принаймні, ця новина є гарною для виробників апельсинового соку із Флориди та Бразилії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52461376' lang='ukr' type='mono' source_url='https://www.bbc.co.uk/ukrainian/news-52461376' term='COVID'>
В Україні 12 тис. хворих на коронавірус. Статистика дозволяє виходити з карантину
Станом на ранок 3 травня в Україні лабораторно підтвердили 11 913 випадки коронавірусної інфекції, повідомляє Центр громадського здоров'я.
Станом на ранок 3 травня в Україні лабораторно підтвердили 11 913 випадки коронавірусної інфекції, повідомляє Центр громадського здоров'я.
З них 288 померли, 1547 одужали. За минулу добу додалося 502 нових хворих.
Водночас МЗС повідомляє, що за кордоном від Covid-19 помер восьмий громадянин України. Чоловік проживав у Стокгольмі.
Усього від початку епідемії в Україні провели 129 723 ПЛР-тестів. Найбільше хворих - у Чернівецькій області (1 818) та Києві (1 511).
Міністр охорони здоров'я Максим Степанов на щоденному брифінгу підкреслив, що динаміка захворюваності показує, що карантин дав очікуваний результат і дозволив уникнути найгіршого сценарію.
"В Україні не існує серйозних спалахів, які б могли негативно позначитися на здатності системи охорони здоров'я надавати медичну допомогу", - заявив міністр.
За його словами, динаміка дозволяє пом'якшувати карантин, як і планувалося, з 11 травня.
Передусім влада дозволить прогулянки в парках.
Також запрацюють магазини, салони, перукарні, але за умови дотримання визначених санітарно-гігієнічних вимог.
Перелік вимог підготує МОЗ.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51486081' lang='ukr' type='mono' source_url='https://www.bbc.co.uk/ukrainian/news-51486081' term='COVID'>
Різке зростання кількості заражених коронавірусом COVID-19. Чому це сталося
У ніч на четвер кількість інфікованих коронавірусом COVID-19 зросла майже на 15 тисяч, а кількість жертв зросла на 242 людини.
У ніч на четвер кількість інфікованих коронавірусом COVID-19 зросла майже на 15 тисяч, а кількість жертв зросла на 242 людини.
Таким чином, кількість жертв за весь час епідемії сягнула 1369 людей, кількість хворих - понад 60 тисяч.
Це відобразилося на глобальній карті моніторингу поширення захворювання, яку веде Центр системних досліджень Університету Джона Хопкінса.
Різке збільшення кількості заражених викликане застосуванням нового методу діагностики.
Ще у середу вдень Всесвітня організація з охорони здоров'я (ВООЗ) повідомляла, що поширення коронавірусу COVID-19 сповільнилося: з 10 по 11 лютого китайська влада повідомила лише про дві тисячі нових випадків.
Але у ніч на 13-е лютого все змінилося.
З середи на четвер кількість хворих різко підскочила.
Повідомляють вже про понад 60 тисяч заражених станом на ранок четверга - тобто приблизно про 15 тисяч нових заражених за минулу добу.
Переважна більшість - у китайській провінції Хубей, що є епіцентром поширення вірусу.
Генеральный директор ВООЗ Тедрос Гебреісус ще у середу попереджав, що прогнозувати кінець епідемії зарано.
ВООЗ повідомляє, що вчені працюють зараз над чотирма різними вакцинами.
Тим часом коронавірус з'являється у нових містах.
У середу його вперше зафіксували в Лондоні. Вірус виявили у жінки, яка прилетіла з Китаю кілька днів тому. Це вже дев'ятий випадок цієї хвороби у Великій Британії.
Різке зростання кількості заражених коронавірусом можна пов'язати з новим методом діагностики захворювання, який почали використовувати у провінції Хубей.
Цей метод враховує не лише характерні симптоми та хімічні аналізи, а й використовує комп'ютерну томографію легень для виявлення симптомів пневмонії, викликаної коронавірусом.
Так з понад 14 тис. нових випадків інфікування у Хубеї близько 13,3 тис. встановлені саме новим методом.
Так само з 242 смертей від хвороби у провінції за минулу добу 135 були ідентифіковані за новою діагностикою.
Утім, навіть без нового методу 107 смертей за день - це новий найвищий показник для провінції.
Загалом же від захворювання у світі померло 1369 людей, тоді як значно більше - понад 6 тис. - успішно вилікувались.
В Україні - жодного підтвердженого випадку, хоча двоє українців все ж були інфіковані на лайнері біля берегів Японії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52255536' lang='ukr' type='mono' source_url='https://www.bbc.co.uk/ukrainian/features-52255536' term='COVID'>
Коронавірус: секс та побачення під час карантину
Знайти своє кохання - справа непроста у спокійні часи, а під час пандемії й поготів.
Знайти своє кохання - справа непроста у спокійні часи, а під час пандемії й поготів.
Що ж робити, коли чверть планети опинилася у домашньому ув'язненні?
Від Китаю до Британії, від Іспанії до Індії - мешканці усіх цих країн мають дотримуватись соціального дистанціювання і самоізоляції.
Здавалося б, які тут можуть бути знайомства і побачення?
Але ні.
Ось кілька історій, людей, які продовжують шукати свою долю навіть під загрозою коронавірусу.
Увага! Стаття містить контент для дорослих
Я порвала з колишнім за тиждень до карантину в Ухані. А потім він поширився на більшу частину Китаю. Такого не очікував ніхто. Спочатку було справді важко, бо я залишилась зовсім одна.
Тож я вирішила зайти на сайт знайомств. Було навіть весело сидіти в квартирі з кішкою і "свайпити" хлопців у Tinder - вправо-вліво.
Ми годинами спілкувалися онлайн, але живу зустріч нічого не може замінити.
Ресторани і громадські місця закриті, а у ті, що працюють, без маски не зайдеш. Тож який сенс такого побачення?
Інша справа - побачення з людиною, яку ти знаєш. Але для онлайн-знайомств - точно не варіант. Постійно думаєш, що можеш підхопити вірус.
Хвороба створила надто багато бар'єрів.
Таке відчуття, що ти - у бульбашці, і ніхто туди не зайде. Там спокійно і безпечно, але іноді хочеться простягнути руку і торкнутись когось.
Я вирішила зробити перерву. Але таке відчуття, що найближчим часом краще не буде, принаймні поки ми ховаємось за масками - кожен у своїй бульбашці.
Щоб якось розважитись під час карантину, я почав фотографувати людей на дахах сусідніх будинків.
Кілька днів тому помітив дівчину, яка танцювала у себе на даху. Мені так сподобалась її енергія, що я вийшов на балкон і помахав їй. А вона помахала у відповідь.
Я майже відразу відчув, що між нами є зв'язок. Відчайдушні часи вимагають відчайдушних кроків. Я дістав свій безпілотник, прив'язав записку з номером телефону і відправив на її терасу.
Через годину вона написала мені повідомлення, і ми почали спілкуватись. Я запросив її на побачення, а її сусідка по кімнаті допомогла мені все організувати.
Вона була на своєму даху, і я - на своєму. В однаковій обставі - невеликий столик, трохи вина і трохи їжі. Спілкувалися через відеозв'язок FaceTime. Ми навіть могли бачити одне одного і махати одне одному рукою.
Я написав про нашу історію у соціальних мережах, і вона стала вірусної. Зараз ми разом координуємо всі запити на інтерв'ю, і це дивним чином нас зближує.
Якби не карантин, цього, ймовірно, не сталося б. Але я дуже радий, що зустрів чудову людину.
Зазвичай я не ризикую. Але гадаю, замкнутий простір розбудив в мені творчі поривання і надихнув до з'єднання з іншою людиною.
Я завжди вважала, що довготривалі стосунки - це не для мене. Так було і з хлопцем, з яким я зустрічалася до того, як COVID-19 став справжньою глобальною проблемою. Ми бачилися майже щодня, але я не вважала наші стосунки чимось серйозним і не хотіла вкладатися в це емоційно. Хто б міг подумати, що все так зміниться?
В ДРК карантин поки не оголосили, але я працюю в галузі охорони здоров'я і гуманітарної допомоги, і розумію, що ситуація - дуже серйозна.
Ми припинили бачитися чотири тижні тому. Я спробувала пояснити, чому це важливо. Але він думає, що я шукаю виправдання, щоб піти від нього.
Я сумую за ним і часто запитую себе, чи не втрачаю можливість мати близькі стосунки. Боюся, він не чекатиме мене.
Та й сексу не вистачає, якщо чесно. Доводиться шукати альтернативні варіанти, тому виручає вібратор. Гадаю, мій хлопець знає про це і засмучується.
Все це іноді змушує мене почуватися самотньо. Зараз він не так часто розмовляє зі мною, як раніше, і довго не відповідає на мої повідомлення.
Я лише намагаюся захистити його і себе, але, схоже, наші стосунки не переживуть цю кризу.
Коли три місяці тому я почала зустрічатися зі своїм нинішнім хлопцем, то дуже тішилась, що ми живимо в одному місті. Всі мої попередні стосунки були на відстані. Тож я раділа, що нарешті є хтось, з ким я можу проводити так багато часу.
Ми працюємо в одному офісі, тому бачилися щодня. Все було чудово, поки раптово і ці стосунки не перейшли в онлайн-режим - тепер через карантин.
Але ми постійно на відеозв'язку - 6-7 разів на день. Разом дивимося фільми в інтернеті. Іноді готуємо ту саму їжу. Я люблю вікторини, тому ми часто граємо в онлайн-вікторини. Це просто наш спосіб бути поруч, залишаючись на відстані.
Буваємо не розуміємо одне одного і сваримося. Коли бачиш людину, то й спілкуватися простіше. Легше пояснити і зрозуміти одне одного.
Але ми ставимося до цього з гумором. Якщо впораємося, будемо розповідати про таку велику перешкоду на самому початку стосунків. Гадаю, це навіть цікаво.
До того, як в нашій країні оголосили карантин, я періодично ходила на побачення. Робила це, коли мала вільний час.
Тепер у мене купа часу, а я не можу нікого зустріти. Та й сексуальне життя страждає.
Останні два місяці я доволі активно користуюся додатками для знайомств - навіть під час карантину. Розмовляю з чоловіками, вони говорять речі, які мене збуджують, а потім ми через відеозв'язок займаємось кіберсексом. Це допомагає нам задовольнити свої сексуальні потреби. Наживо, звичайно, краще, але хіба в нас є вибір?
Я б залюбки зустрілась з цими чоловіками, але транспорт не ходить, та й на вулицю не вийдеш. Ситуацію погіршує ще те, що я залишилась одна у студентському гуртожитку і постійно хочу сексу. Мастурбую щодня, часто по кілька разів на день. І, схоже, з цим доведеться жити ще деякий час.
*Ім'я Софі змінене на прохання героїні
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52091474' lang='ukr' type='mono' source_url='https://www.bbc.co.uk/ukrainian/news-52091474' term='COVID'>
Рада перекроїла бюджет через коронавірус і створила спецфонд
Верховна Рада змінила бюджет на 2020 рік та суттєво урізала видатки, щоб створити спеціальний фонд для боротьби з коронавірусом. Передусім, він посилить медицину та соціальну сферу.
Верховна Рада змінила бюджет на 2020 рік та суттєво урізала видатки, щоб створити спеціальний фонд для боротьби з коронавірусом. Передусім, він посилить медицину та соціальну сферу.
"За" проголосували 249 депутатів.
Щоправда, розміри цього фонду після першого невдалого голосування за урядовий проєкт зменшилися майже на третину. Якщо ще наприкінці березня уряд пропонував витратити на боротьбу з коронавірусом майже 100 млрд грн, то в оновленому варіанті фігурують лише 64,67 млрд грн. Ще раніше - у перші дні після призначення на посаду прем'єр-міністра - Денис Шмигаль говорив про фонд у 200 млрд грн.
Кошти фонду будуть використані впродовж карантину, оголошеного урядом, а також ще 30 днів після його завершення.
Передбачається, що кошти фонду підуть на фінансування таких потреб:
Саме завдяки збільшенню бюджету Пенсійного фонду - на майже 30 млрд грн - будуть виплачені додаткові 1000 гривень тим пенсіонерам, які отримують менше 5000 грн.
Закон передбачає, що у разі, як виникне потреба збільшити ці видатки, Мінфін може вдатися до позапланових запозичень. Втім, поки що запозичення у зовнішніх кредиторів виглядають заблокованими так званим "антиколомойським" законопроєктом, який має унеможливити повернення націоналізованих банків колишнім власникам.
Загалом видатки бюджету зросли на понад 82 млрд грн.
Закон також передбачає, що заробітна плата, грошове забезпечення працівників, службових і посадових осіб бюджетних установне повинна перевищувати 10 мінімальних зарплат, встановлених на 1 січня 2020 року, тобто 47 230 грн. Обмеження не стосується тих, хто безпосередньо причетний до боротьби з коронавірусом. Проте воно поширюється на суддів, працівників прокуратури, НБУ, зарплатня яких визначається окремими законами.
Прем'єр-міністр Денис Шмигаль, представляючи законопроєкт, заявив, що в уряді розуміють, що "тільки ефективна економіка може підтримати такі видатки". Серед заходів, які мають підтримати економіку, він назвав збільшення фінансування "великого будівництва".
Проте загалом бюджетні зміни, фактично, зорієнтовані переважно на захист від коронавірусу, і не передбачають якихось стимулів для економіки, яка показувала ознаки уповільнення ще до початку карантину. Колишній президент, а нині лідер фракції Європейської солідарності Петро Порошенко заявив, що це є "феєричним результатом врядування нових, але некомпетентних облич". Він також вважає, що зміни до бюджету показали, що влада "немає стратегії захисту людей, економіки і країни як від вірусу, так і виходу з (економічної) кризи".
Через зменшення зарплат, зупинку підприємств, низьку ділову активність, скорочення споживання урядові довелося зменшувати планові показники доходів практично від усіх податків - від податку на доходи фізичних осіб до податку на прибуток підприємств, ПДВ, акцизів та рентної плати.
Загалом очікується, що бюджет отримає на понад 145 млрд грн млрд грн менше податків.
Доходи від приватизації також кардинально зменшилися  - від очікуваних раніше 12 млрд грн до лише 0,5 млрд грн.
Проте загалом доходи бюджету будуть меншими на 120 млрд грн.
Передбачається, що частину падіння компенсують за рахунок вилучення до бюджету ще більшої частки прибутку державних підприємств. Крім того, на 2 млрд грн більше до бюджету має сплатити Національний банк.
Покривати більші видатки при менших доходах пропонується за рахунок запозичень, які зросли на майже 300 млрд грн.
Водночас, через менші доходи і більші видатки на боротьбу з коронавірусом довелося урізати деякі інші бюджеті видатки.
Передусім, йдеться про такі статті і напрямки:
Культура, освіта і спорт
Аналіз змін видатків бюджету показує, що дуже суттєвих скорочень зазнали витрати на освіту, культуру та спорт.
Загалом у Міністерства освіти забирають близько 3 мільярдів гривень з 44.
Повністю прибрали фінансування фонду президента з підтримки освіти, науки та спорту - 500 мільйонів.
Суттєво постраждав фонд розвитку Вищих навчальних закладів - на 250 мільйонів.
Підтримку пріоритетних напрямів наукових досліджень - на 400 млн. Фінансування "Нової української школи" урізають на 361 мільйон з 1,4 мільярда.  Субвенція на спроможну школу зменшується на 1 млрд гривень з 3,5.
Фінансування Міністерства культури урізають на 7 мільярдів гривень з 15.
Театри отримають на 120 млн менше (було з 1,3 млрд). Український культурний фонд урізають на 296 мільйонів із 697 млн.
Охорона культспадщини отримає на 88 мільйонів менше з 223.
Також повністю прибирають фінансування розвитку спорту для людей з інвалідністю - майже мільярд гривень.
Фінансування підготовки паралімпійців також зникає  - урізають всі 980 мільйонів.
Розвиток фізкультури та спорту зменшується на 1,9 млрд з 2,3 млрд.
Фінансування Інституту книги зменшується на 51 мільйон зі 151.
Бюджет Держкіно зменшується на 309 мільйонів із 775.
Інститут національної пам'яті отримає удвічі менше - його бюджет ріжуть на 64 мільйонів з 129.
Коронавірусний бюджет: кому додали, а в кого забрали
У Верховної Ради забрали 48 мільйонів гривень із загального бюджету на понад 2 мільярди.
У Державного управління справами, яке забезпечує діяльність президента, забрали 38 мільйонів з 2,4 мільярда
Кабмін позбавив себе 1,3 мільярда гривень з понад 3,5 мільярда.
Найвищий судовий орган країни - Верховний суд - позбавили 110 мільйонів з бюджету у 2,3 мільярда.
В нового Антикорупційного суду - забрали 82 мільйони з 373 мільйонів.
Офіс Генпрокурора забрали позбавили 104 мільйонів гривень із 7,6 мільярда.
Міністерство внутрішніх справ не постраждало - бюджет їм збільшують на 195 мільйонів до понад 93 мільярдів.
Трохи грошей забирають у ДСНС - 789 тисяч гривень, але додають прикордонникам 200 млн.
Міністерству закордонних справ урізали 140 мільйонів з бюджету в 4,6 мільярда.
Національне антикорупційне бюро з бюджету в один мільярд уріжуть на 114 мільйонів.
Державне бюро розслідувань з загального бюджету в 1,9 мільярда гривень уріжуть на 486 мільйонів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-51870364' lang='ukr' type='mono' source_url='https://www.bbc.co.uk/ukrainian/news-russian-51870364' term='COVID'>
В Украине - первая смерть от коронавируса
В Радомышле умерла 71-летняя женщина, у которой накануне подтвердили коронавирус. Об этом сообщили в министерстве здравоохранения.
В Радомышле умерла 71-летняя женщина, у которой накануне подтвердили коронавирус. Об этом сообщили в министерстве здравоохранения.
Утром 13 марта состояние больной ухудшилось. Ее перевели на искусственную вентиляцию легких, через несколько часов женщина скончалась.
Сообщается, что близкие родственники, с которыми она проживала, а также лица, с которыми она контактировала, находятся под наблюдением врачей.
Еще два случая коронавируса в Украине подтверждены у мужчин старшего возраста в Черновцах.
Украинский минздрав отмечает, что скончавшаяся женщина находилась в группе риска - старшее поколение людей наиболее уязвимо к инфицированию коронавирусом COVID-19 с летальным исходом.
1 марта женщина вернулась из Польши.
Симптомы болезни она почувствовала еще 3 марта, а 8 марта посетила церковь.
Местные власти установили 26 человек, находившихся с ней в контакте. Им рекомендовали оставаться дома и находиться в режиме самоизоляции.
Вечером 12 марта местные власти объявили о введении чрезвычайного положения в Радомышле.
В доме больной женщины провели первичную дезобработку, очистили также санитарный транспорт, на котором ее привезли в лечебное учреждение.
Врачи обеспечены индивидуальными средствами защиты, больница -  необходимыми медицинскими препаратами. В области есть тест-системы для выявления COVID-19.
В среду Кабинет министров ввел карантин по всей территории Украины на три недели - до 3 апреля.
В частности, министры решили выделить 100 млн гривен на закупку средств индивидуальной защиты для нужд министерств, ведомств и служб, а также для пополнения госрезерва.
Также правительство предложило ввести ограничения на проведение массовых мероприятий, в которых запланировано участие 200 и более человек.
В то же время меры государственной необходимости не будут отменять
В Минобразования уже объяснили, что с 12 по 3 апреля учебные заведения - от дошкольных до высших - работать не будут.
Кроме того, в стране перенесут пробное внешнее независимое оценивание (ВНО). Его проведут уже после карантина.
Также украинские власти закроют большинство пунктов пропуска на границе и отменят авиарейсы из Италии.
Следите за нашими новостями в Twitter и Telegram
</doc>
<doc docid='bbc_news-51782101' lang='ukr' type='mono' source_url='https://www.bbc.co.uk/ukrainian/news-51782101' term='COVID'>
Корабель з коронавірусом у США: там 49 українців
На борту круїзного лайнера Grand Princess перебуває 49 українців. На лайнері виявили коронавірус. Про це повідомили у МЗС Україна.
На борту круїзного лайнера Grand Princess перебуває 49 українців. На лайнері виявили коронавірус. Про це повідомили у МЗС Україна.
Наразі корабель Grand Princess стоїть на рейді біля берегів Каліфорнії. На борту судна перебуває 3,5 тис. людей - це громадяни 54 країн світу. Серед них виявили 21 випадок коронавірусу.
Весь лайнер вирішили перевірити на коронавірус.
Паніка довкола лайнера почалась на цьому тижні, коли стало відомо про смерть  у Каліфорнії 71-річного чоловіка, який у лютому був у круїзі на Grand Princess.
Корабель йшов із Сан-Франциско до Мексики.
Потім тести показали позитивний результат на коронавірус у ще одного пасажира, який зараз лікується у Каліфорнії.
Кораблю заборонили  вхід до гавані Сан-Франциско.  Гелікоптери берегової охорони США доставили на борт тести на COVID-19.
Мають перевірити усіх пасажирів, хто потенційно міг контактувати з померлим в Каліфорнії чоловіком, а також всіх, хто має перші ознаки респіраторної інфекції.
Карта ґрунтується на періодичній публікації даних Університету Джонса Гопкінса і може не відображати останню інформацію по кожній країні.
Прогорніть, щоб побачити карту
Джерело: Університет Джонса Гопкінса (Балтимор, США), місцева влада
Останнє оновлення: 21 березня 2020 р., 20:00 GMT+2
Залежно від результатів тестів будуть вирішувати - відправляти на карантин частину пасажирів чи весь корабель, підкреслили в МЗС.
Генеральне консульство України у Сан-Франциско з'ясовує, чи захворіли українці.
Раніше 25 українців перебували на карантині на кораблі Diamond Princess у Японії. Там у лютому на коронавірус захворіли сотні людей.  Серед них було четверо українців. Троє з них ще лікуються у лікрані Токіо. Людей з корабля Diamond Princess вже випустили.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують під наглядом. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52301593' lang='ukr' type='mono' source_url='https://www.bbc.co.uk/ukrainian/news-52301593' term='COVID'>
Рекордна кількість заражених медиків в Україні. Випуск новин
У випуску 15 квітня:
У випуску 15 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-51986956' lang='ukr' type='mono' source_url='https://www.bbc.co.uk/ukrainian/features-51986956' term='COVID'>
''Нас не тестують на коронавірус'': за що британські лікарі лають владу
Коронавірусом у Великій Британії заразилися тисячі, 177 людей померли. Попри колосальне навантаження і відповідальність, британські лікарі не відчувають підтримки уряду. Вони скаржаться на брак масок і неможливість пройти тести.
Коронавірусом у Великій Британії заразилися тисячі, 177 людей померли. Попри колосальне навантаження і відповідальність, британські лікарі не відчувають підтримки уряду. Вони скаржаться на брак масок і неможливість пройти тести.
Ось що вони розповіли ВВС.
Сандеш Гулхане, лікар-терапевт, Глазго:
- Сьогодні у мене перший вихідний за чотири тижні. Я працюю лікарем загальної практики в Глазго. Моя дружина - також лікар. Вона вагітна і має народити 1 квітня. Вона щойно пішла у декрет. Все це дуже складно - ми не знаємо, як коронавірус впливає на плід і на вагітних жінок. Ми не знаємо, оскільки це нове захворювання.
Мені дуже пощастило, тому що моя лікарня придбала маски до того, як все почалося. Але нам прислали маски з терміном придатності до 2016 року. Рік зверху заклеїли новою датою - до 2021-го. Ми не знаємо, хто це зробив, але намагаємося в цьому розібратися. Почули, що це хоч якісь маски, і все буде добре. А де докази?
Ще хтось нам сказав, що маски зберігалися на складі правильно. Звідки я знаю, як вони там лежали всі ці роки? На сайті виробника пишуть, що останній термін дії - три роки, після цього їхня ефективність падає. Але це ще не найгірша ситуація, у нас є хоч якісь маски. В інших лікарнях лікарі не мають навіть цього, а працюють з пацієнтами, у яких діагностували коронавірус.
Лікарі бояться. Нас не тестують на коронавірус і не вживають адекватних заходів щодо нашого захисту. У мене вже з'явився цілий ритуал. На роботі я переодягаюся у спеціальний медичний одяг, хоч терапевтам це не призначено - ми працюємо у звичайному одязі. Коли я приходжу додому, прошу дружину і сина триматися якомога далі.
Тепер з роботи мене зустрічає тільки пес, мені ж треба хоч з кимось пообійматися. Я обмежив контакт з близькими, почав спати окремо, користуюся іншою ванною кімнатою. З родиною ми лише їмо разом. Я намагаюся робити все можливе, щоб захистити дружину, але працювати я не припиню - люди без мене вмиратимуть.
Нішант Джоші, лікар відділення швидкої допомоги, Лондон:
- Я працюю у приймальному відділенні швидкої допомоги в лікарні Лютона і Данстабла. Я оглядав хворих з підозрою на коронавірусну інфекцію.
Найбільше нас турбує те, що величезна кількість пацієнтів без симптомів приходять на перший погляд з безневинними проблемами типу розтягнення зв'язок або головного болю, і вони передають інфекцію тим, хто на передовій служби охорони здоров'я.
І потім медперсонал стає переносником інфекції коронавірусу, і ми розносимо інфекцію іншим пацієнтам. Очевидно, що це відбувається по всій країні - ми могли б знизити ризик, запровадивши обов'язкове носіння хірургічних масок для всіх пацієнтів, але нам сказали, що їх просто на всіх не вистачить.
Абсолютно неприйнятно те, що уряд довів до подібної кризи всю систему охорони здоров'я.
Медпрацівники по всій країні на межі: лікарі й медсестри бояться, що ми усі заразимося, і, самі того не знаючи, передамо інфекцію і нашим пацієнтам, і нашим близьким.
Ми перебуваємо у неймовірній ситуації - і ми вражені жахливою байдужістю уряду щодо заходів безпеки для працівників охорони здоров'я.
Моїй лікарні дуже пощастило, що у неї гарне керівництво, яке належним чином реагує на наші побоювання, але кожна лікарня скута як місцевими, так і загальнонаціональними правилами - там просто немає можливості прийняти якесь нестандартне рішення, якого ми наразі дуже потребуємо. Борис Джонсон має відповісти на це запитання: чому ми не тестуємо працівників охорони здоров'я?
У нас немає достатньої кількості захисних костюмів, і влада, на жаль, уникає цього питання на своїх прес-конференціях.
Коли я делікатно запитав про це кілька тижнів тому, як ми будемо реагувати на Сovid-19, мені навіть на думку не спало запитати, чи вистачить нам хірургічних масок! На жаль, це може стати найбільшим скандалом в історії британської системи охорони здоров'я.
Всю нашу систему роками підточували і саботували - настільки, що іноді ми, лікарі, просто працюємо на умовах доброї волі. Тепер ми опинилися в ситуації фактично воєнного стану, коли наші ресурси настільки жалюгідні й нікчемні, що це просто небезпечно.
Необхідно, щоб влада відповіла за цю недбалість. Але тут постає інше запитання: якщо у нас вже зараз немає достатньо масок, то що буде за кілька місяців із запасом наших основних ліків? Я найбільше боюсь, що постраждають від усього цього хворі.
Майкл Нуші, медбрат, Лондон:
- Наша лікарня у першу чергу надає все необхідне тих, хто безпосередньо працює з хворими, і перевагу надають тим, хто працює в операційних і анестезіології.
Я знаю, що лунали побоювання, що почали зникати деякі засоби та обладнання з комор, але з цим швидко розібралися, посиливши охорону. Я і мої колеги поки не отримали індивідуально підібрані маски, оскільки ми не перші у черзі.
Щодо тестування медпрацівників. Сьогодні вранці наша лікарня повідомила про те, що всіх, хто працює з хворими, будуть тестувати на коронавірусну інфекцію, тому це заспокоює.
Так, я вважаю, що реакція нашої влади була надто повільною і недостатньо жорсткою. Я не розумію, чому вони почали говорити людям нікуди не ходити, але не дали розпорядження зачинити паби й ресторани - що означає, що ці заклади зазнають збитків і врешті-решт зачиняться, не маючи можливості подати позов про відшкодування збитків своїм страховикам.
У порівнянні з іншими країнами у нас більш стриманий підхід, і я хвилююся, що внаслідок цього помре більше людей, ніж могло б.
Ярослав Церман, лікар-реаніматолог відділення інтенсивної терапії у Манчестері:
- Ми вирішили переобладнати наше звичайне відділення інтенсивної терапії на відділення для пацієнтів з коронавірусом. Ніхто з нас не був свідком того, щоб під коронавірус або під якусь іншу епідемію перелаштовували відділення інтенсивної терапії.
Я працюю у старому вікторіанському будинку з багатьма порожніми приміщеннями, одне з яких наші медсестри самостійно підготували на випадок надзвичайної ситуації, причому зробили це в неділю.
Пацієнтів з Covid-19 я бачу щодня. Деяких з них перевели до нас. Коронавірус руйнує легені, але на стані інших органів особливо не позначається. Дивно, наскільки добре пацієнти з Covid-19 виглядають, коли надходять, і як сильно їхній стан може погіршитись протягом кількох годин.
Марина Діель, лікар-терапевт, Лондон:
- Я сімейний лікар і зазвичай приймаю всіх, хто живе у цьому районі. Ми оглядаємо всіх - у кого кашель або ще щось, але, оскільки під час первинного огляду тестування не проводять, ми не можемо сказати, що це за вірус у пацієнта.
З минулих вихідних ми запровадили діагностичне сортування пацієнтів за телефоном, тобто ми телефонуємо всім, хто вже записаний, і намагаємось вирішити проблеми у телефонному режимі. Ми запрошуємо пацієнтів до лікарні лише за крайньої потреби, та якщо у них немає симптомів коронавірусу.
Більшість людей розуміють ситуацію і погоджуються на нові правила. Хоча у мене був пацієнт, який спочатку набрехав щодо причин свого візиту, а потім прийшов до приймальні й почав вимагати, щоб його перевірили на коронавірус.
Пацієнти, звичайно, стурбовані проблемами у постачанні медичних препаратів і хочуть отримати більше, ніж потрібно. Сьогодні я розмовляла з раковою хворою - у її доглядальниці з'явилися симптоми коронавірусу, і вона була дуже стурбована тим, хто буде за нею доглядати.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52150794' lang='ukr' type='mono' source_url='https://www.bbc.co.uk/ukrainian/features-52150794' term='COVID'>
Втрата нюху та смаку - основні симптоми Covid-19?

Втрата нюху та смаку можуть бути важливими ознаками коронавірусу, стверджують британські дослідники.
Команда вчених із Лондонського Королівського коледжу вивчила симптоми Covid-19 за допомогою додатку Covid Symptom Tracker, в якому понад 400 000 людей описували свій стан здоров'я.
Втрата нюху та смаку є, однак, симптомами й інших респіраторних інфекцій, як-от звичайна застуда.
Тому насамперед мають насторожити лихоманка і кашель - ці симптоми залишаються найважливішими ознаками Covid-19.
Якщо у вас або когось із вашої родини спостерігається постійний кашель або висока температура, залишайтеся вдома, щоби зупинити поширення вірусу.
Дослідники Королівського коледжу почали збирати дані про можливі симптоми коронавірусу, щоби допомогти медикам краще зрозуміти хворобу.
Дані додатку Covid Symptom Tracker показали так частоту симптомів:
Із 400 тис. користувачів додатку 1 702 людини повідомили, що зробили тест на Covid-19. 579 із них отримали позитивний результат, а 1 123 - негативний.
59% тих, у кого коронавірусна хвороба підтвердилася, повідомили про втрату нюху чи смаку.
На думку експертів, даних для цього поки що не достатньо.
Організація охорони громадського здоров'я Англії та Всесвітня організація охорони здоров'я не додали ці симптоми до списку.
Асоціація ЛОР-лікарів Великої Британії пояснила, що зникнення нюху та смаку у деяких пацієнтів є цілком природним і не є специфічною ознакою Covid-19.
Утім, дослідники Лондонського Королівського коледжу додають, що ці симптоми можуть бути корисною додатковою ознакою, на яку слід звернути увагу поруч із кашлем та лихоманкою.
Провідний дослідник професор Тім Спектор зазначив: "У поєднанні з іншими симптомами у пацієнтів, які втратили нюх і смак, втричі частіше діагностували Covid-19. Отже, ці симптоми мають стати серйозним приводом для самоізоляції протягом семи днів".
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_features-52020266' lang='ukr' type='mono' source_url='https://www.bbc.co.uk/ukrainian/features-52020266' term='COVID'>
Тести на коронавірус: скільки їх треба Україні
Вночі з українського військового літака, що прилетів з Китаю, вивантажують коробки. Весь процес уважно фотографують і знімають.
Вночі з українського військового літака, що прилетів з Китаю, вивантажують коробки. Весь процес уважно фотографують і знімають.
Президент записує відеозвернення, МОЗ звітує - 250 тисяч експрес-тестів, а також тестів ПЛР нарешті приїхали до України.
"Тестувати, тестувати і тестувати. Всі підозрілі випадки", - закликав доктор Тедрос Аданом Гебрейесус, генеральний директор ВООЗ.
Поки в Південній Кореї, наприклад, протестували 290 тисяч людей, а у Британії понад 40 тисяч, в Україні лише 850 людей.
Чи вистачить Україні 250 тисяч тестів для того, аби виявити коронавірус і зупинити його поширення? Чому в країні так мало протестованих людей?
І чи варто госпіталізовувати тих, у кого підтвердили covid-19?
В Офісі президента запевняють, що отримані тести - лише перша партія медичного вантажу, всього їх буде декілька і вже цього тижня.
За словами Володимира Зеленського, Україна загалом розраховує отримати 10 млн тестів.
У Центрі громадського здоров'я розповіли, що вони отримали 521 тест-систему полімеразної ланцюгової реакції (ПЛР).
Їхня потужність - 50 тисяч реакцій, тобто можна протестувати до 50 тисяч людей.
Як повідомив заступник міністра охорони здоров'я Віктор Ляшко, тести ПЛР роблять у 25 лабораторіях в Україні. Це займає всього кілька годин.
Отримані тести розподілять між регіонами пропорційно до кількості населення.
Вже у вівторок, 24 березня, вони мають бути у всіх областях.
"Кількість тестів формується від потреби. Ми дивимося, як розвиватиметься ситуація",  - повідомили ВВС News Україна в пресслужбі МОЗ.
Вірусолог Алла Мироненко вважає, що 50 тисяч досліджень, які можуть провести за допомогою ПЛР, це багато.
"На період епідемії цього точно вистачить. А тестування на місці, в регіональних лабораторіях, буде більш точним і прицільним, і, звісно, швидшим", - додає пані Мироненко, яка працює в Інституті епідеміології та інфекційних хвороб.
Вона підраховує, що кожна область зможе зробити близько двох тисяч досліджень на коронавірус.
"Якщо в регіоні вже є епідемічна ситуація і наявна типова клінічна картина, то чи треба обстежувати всіх? На початку - треба, для підтвердження важких випадків - треба. А так, може, і не треба - є симптоматика, є алгоритм лікування", - додає вірусолог.
За її словами, легкі форми захворювання можна лікувати, не підтверджуючи тестом. Адже якихось особливих ліків проти коронавірусу не існує.
Експертка додала, що психологічна напруга і карантин іноді викликають у людей нав'язливі думки про хворобу.
"Багато людей перебувають в такому психологічному стані, що їм здається, що саме в них утруднене дихання. Вони приходять на прийом і настирливо вимагають у лікаря госпіталізації", - додала Алла Мироненко.
За повідомленням Центру громадського здоров'я, станом на понеділок, 23 березня, в Україні протестували близько 850 людей.
Ці дані не є показником для всієї території України, тому що є ще регіональні та приватні лабораторії.
Загальної статистики не ведуть. Лабораторії повідомляють про підтверджені випадки, пояснили в Центрі.
Для порівняння, у Південній Кореї тести на коронавірус зробили 290 тисячам людей, у Великій Британії понад 40 тисячам, у Білорусі - 16 тисячам. То чому в Україні протестували так мало людей і чи має ця цифра бути більшою?
У Міністерстві охорони здоров'я кажуть, що раніше пацієнту робили тест на грип, коли результат був негативний, робили експрес-тест на коронавірус.
Тепер, коли в Україну прибула перша велика партія тестів, за наявності ознак хвороби одразу робитимуть експрес-тест на коронавірус.
Тому можна очікувати зростання кількості протестованих.
В Україні треба протестувати значно більшу кількість людей, ніж є зараз, переконана голова Представництва ЮНІСЕФ в Україні Лотта Сильвандер.
"Якщо подивимося на країни, яким вдалося знизити рівень захворюваності на коронавірус, то побачимо, що вони проводили масштабне тестування населення і точно визначали коло осіб, які контактували з інфікованим", - розповідає пані Сильвандер.
Водночас, за словами очільниці з ЮНІСЕФ, для України, окрім кількості тестів, важливими також є два інші моменти: компетенція і безпека медиків та достатня кількість лабораторій з відповідним обладнанням.
"Зараз Україна не має можливості робити велику кількість тестів. В країні немає достатньо захисних костюмів для лікарів та недостатня спроможність лабораторій проводити велику кількість тестів одночасно, навіть якщо тест-системи з'являться".
Пані Сильвандер наголошує: яким би не був результат експрес-тесту, його треба підтвердити тестом ПЛР.
Для експрес-тесту беруть мазок з носа, й результат готовий за 15 хвилин. Перевірку методом ПЛР роблять лише у спеціальних лабораторіях.
Інший незрозумілий момент в Україні, зазначає голова Представництва ЮНІСЕФ, - що ж робити, якщо у пацієнта підтвердили коронавірус.
"Якщо за результатами тесту у людини підтвердили коронавірус, це не означає, що вона має бути госпіталізована чи отримувати лікування. Багато пацієнтів з covid-19 не потребують цього всього. Вони залишаються вдома в самоізоляції", - описує світовий досвід Лотта Сильвандер.
За її словами, в Україні немає чіткості у підходах, що робити з пацієнтом, у якого підтвердили коронавірус.
Те, що обмежена кількість тестів - не єдина проблема в Україні, переконаний і Павло Ковтонюк, заступник міністра охорони здоров'я у 2016-2019 роках.
"Тестів більш-менш достатньо. До кінця карантину можна буде широко тестувати", - каже він.
Але є проблема з потужністю лабораторій, які будуть робити тести, і в системі виявлення. "Хтось же повинен цю людину знайти, направити і протестувати. Ці дві речі зараз сильно відстають", - пояснює експерт.
За його словами, державних лабораторій в Україні небагато і їхня максимальна потужність - до тисячі тестів в день.
"Щоб я робив - підключав зараз усі можливі заклади, де є лабораторні аналізатори, це приватні лабораторії, інші лікарні та громадські організації, які займаються, наприклад ВІЛ/СНІДом і займаються тестуванням проти інших вірусів", - пояснює Павло Ковтонюк.
Інша проблема України, за його словами, - загалом система виявлення covid-19.
"Зараз у нас тести роблять лише, якщо ти потрапляєш до лікарні. При чому тебе туди покладуть, навіть якщо у тебе помірні симптоми. Це неправильно", - переконаний фахівець.
На його думку, має бути система пунктів, де людям доволі масово роблять тести, навіть при легких симптомах. "Що масовіше це відбувається - то краще", - впевнений Ковтонюк.
За його словами, тестування лише в лікарні - це постфактум фіксування тяжких випадків.
"Добре, що приїхали тести. Але радіти рано - треба розгортати систему тестування", - резюмує Павло Ковтонюк.
МОЗ України нагадує: якщо у вас є ознаки гострого респіраторного захворювання  - телефонуйте до свого сімейного лікаря.
Лікар ухвалює рішення, про те, робити тест чи ні, у кожному окремому випадку.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-russian-52512820' lang='ukr' type='mono' source_url='https://www.bbc.co.uk/ukrainian/news-russian-52512820' term='COVID'>
Европа открывается: как страны будут снимать карантин в мае
С начала мая многие европейские страны начинают постепенно выходить из карантина.
С начала мая многие европейские страны начинают постепенно выходить из карантина.
Европейцы уже примеряются к "сожительству с вирусом" в "новой реальности".
Как и когда планируют снимать карантинные запреты ближайшие соседи Украины и другие европейские страны?
С 4 мая в Польше откроют гостиницы и торговые центры.
А с 6 мая могут начать работу детсады и другие дошкольные учреждения - решение о возобновлении работы будет зависеть от руководителей каждого конкретного учреждения, и возможности соблюдать противоэпидемические мероприятия.
Впрочем, школы не будут работать минимум до 24 мая.
Польский премьер Матеуш Маровецкий также подтвердил намерение правительства провести президентские выборы 10 мая или перенести их на несколько недель.
Все последующие этапы ослабления карантина обещают анонсировать каждые две недели, в зависимости от ситуации в стране.
В Венгрии также готовятся ослабить карантин.
Особенно это касается сельской местности, где позволят дольше работать магазинам, а рестораны и кафе смогут открыть летние террасы.
Правда, венгерский премьер Виктор Орбан не назвал точной даты, когда это произойдет.
Другой сосед Украины - Румыния - планирует отменить чрезвычайное положение 15 мая.
Еще в марте румынам разрешили выходить из дома только в магазин или на работу, а людям старше 65 лет покидать дома запрещено.
Недавно президент Румынии Клаус Йоханнис заявил, что эти ограничения могут снять, но "масочный режим" в общественных местах и транспорте останется бессрочно.
В то же время румынские медики говорят, что облегчение карантинных мер может и не произойти, если количество больных не будет снижаться.
В соседней Словакии начали отменять карантин еще в апреле.
В стране зафиксировали один из самых низких уровней заболевания COVID-19. С 21 апреля там начали открывать магазины, рестораны и спортивные площадки.
Австрия решила проводить "карантин с человеческим лицом" и начала его смягчать еще 14 апреля.
Именно австрийский план выхода из карантина стал основой для фейков в нескольких украинских медиа об "этапах снятия ограничений в Украине", которые впоследствии Кабмин и СНБО опровергли.
Поэтому 14 апреля именно в Австрии (а не в Украине) открыли небольшие хозяйственные и непродовольственные магазины. Также австрийцам разрешили гулять в парках.
1 мая здесь откроют крупные магазины и торговые центры, заработает сфера услуг, в частности салоны красоты.
С 15 мая австрийцы смогут посещать кафе и рестораны - но только по четыре человека за один стол и по заказу. Кроме ресторанов позволят посещать религиозные службы.
А 29 мая заработают гостиницы, хотя австрийские границы оставят закрытыми для иностранцев.
Германия ослабила карантин еще 20 апреля - тогда открыли небольшие магазины, а также частично возобновили производство некоторые автопроизводители.
4 мая там планируют открыть школы.
А 6 мая должны обсудить, какие послабления еще можно ввести - возможно, речь идет об открытии ресторанов, кинотеатров или торговых центров.
Впрочем, до 31 августа в Германии сохранится запрет на массовые мероприятия, а легендарный Октоберфест, который проходит в конце сентября и в начале октября, отменили впервые за 70 лет.
Также 4 мая начнет выходить из карантина Бельгия - тогда там должна заработать часть промышленности.
На улице позволят заниматься неконтактными видами спорта.
11 мая должны открыть магазины, а 18 мая - школы (до 10 учеников в классах), парикмахерские и музеи. 8 июня могут открыть рестораны и гостиницы.
При этом в Бельгии достаточно высокие показатели заболевания.
Премьер-министр этой страны Софи Вильме отметила, что все планы ослабления "не высечены в камне" - их могут пересмотреть.
Франция начнет смягчать карантин 11 мая - тогда откроют магазины и рынки.
Также позволят открыть детсады и начальные классы школ, но только на добровольных началах.
С 18 мая должны открыть средние школы, а в конце мае - старшие классы.
Французские рестораны и кафе, впрочем, будут закрыты.
С 11 мая также начнут массовые проверки на коронавирус - французское правительство хочет делать их по 700 тыс. в неделю.
Во французском правительстве добавляют, что еще могут отменить ослабление, если эпидемиологическая ситуация ухудшится.
Италия - страна, которая долгое время была лидером по количеству смертей от коронавируса и где ввели ли самый жесткий режим изоляции в Европе.
Частично его смягчили еще в апреле, когда открыли книжные магазины, магазины канцелярских товаров и детской одежды.
А с 4 мая там планируют более существенные смягчения - как назвал это итальянский премьер Джузеппе Конте, "сожительство с вирусом".
Откроются фабрики, объекты строительства и парки.
Магазины будут оставаться закрытыми до 18 мая, рестораны и салоны красоты - до июня, а дети не пойдут в школу до сентября.
Испания - еще одна европейская страна, которая сильно пострадала от коронавируса (более 24 тыс. смертей).
2 мая там начнется, как говорит местный премьер Педро Санчез, "новая нормальность".
Испанцам позволят выходить на прогулки и заниматься спортом на улице.
Далее з 4 по 11 мая откроют парикмахерские, рестораны и другой бизнес, который может работать дистанционно.
А 11 мая должны заработать отели. Тогда же должны открыть религиозные учреждения - но их позволят заполнять только на треть.
Кинотеатры должны открыть в конце мая - но также только на треть мощностей.
А ходить на пляж в Испании позволят в конце июня.
Великобритания пока не планирует отменять карантин.
Британский премьер Борис Джонсон, который недавно вернулся к работе после коронавирусной болезни, заявил что пока не может прогнозировать, когда снимут ограничения.
"Мы должны признать риск повторной вспышки, риск потерять контроль над вирусом и допустить распространения эпидемии на прежнем уровне. Это будет означать не только новую волну смертей и болезней, но и экономическую катастрофу", - предупредил он.
ВОЗ призвала страны мира не снимать карантин слишком рано.
"Открывать школы и восстанавливать работу бизнеса - это последнее, что нужно делать любой стране, потому что потом придется их снова закрывать", - заявил гендиректор ВОЗ Тедрос Адханом Гебреисус еще в конце марта.
Он повторил свои предупреждения: "COVID-19 распространяется быстро, а останавливается медленно ... Поэтому все контрольные мероприятия надо отменять постепенно и внимательно".
Следите за нашими новостями в Twitter и Telegram
</doc>
<doc docid='bbc_features-52174179' lang='ukr' type='mono' source_url='https://www.bbc.co.uk/ukrainian/features-52174179' term='COVID'>
"Просто легенький грип": цитати світових лідерів про коронавірус
Пандемія коронавірусу змусила лідерів усього світу боротися із поширення захворювання, яке вже заразило понад 1,2 млн людей та вбило 69 тисяч.
Пандемія коронавірусу змусила лідерів усього світу боротися із поширення захворювання, яке вже заразило понад 1,2 млн людей та вбило 69 тисяч.
Але деякі можновладці збурили громадськість своїми заявами, які применшують масштаб кризи, містять оманливу інформацію про Covid-19 або пропонують цілковито неприйнятні дії.
В той час як деякі лідери змінили свої висловлювання щодо пандемії протягом останніх тижнів (наприклад, президент США Дональд Трамп), інші продовжують наполягати на своїх зухвалих - а подекуди і небезпечних - поглядах.
Ми зібрали кілька найбільш суперечливих тверджень.
22 січня, через два дні після повідомлення про перший випадок коронавірусу в США, президент Дональд Трамп дав інтерв'ю CNBC, у якому применшив значення появи Covid-19 у країні.
Через два місяці в Америці зафіксували найбільшу кількість підтверджених випадків у світі - 330 тис. станом на 5 квітня, повідомляє Університет Джона Гопкінса.
Хоча кількість загиблих поки що (9 633) залишається нижчою, ніж у Італії чи Іспанії, пан Трамп заявив, що кількість смертей в Америці може сягнути 250 тис.
Довгий перелік суперечливих заяв не завадив Жаїру Болсонару стати президентом найбільшої країни Латинської Америки у 2018 році.
Однак після поширення коронавірусу в країні Болсонару почав стрімко втрачати популярність. Його останнє телевізійне звернення багато бразильців, які сидять вдома на карантині, зустріли протестом - почали якомога гучніше гупати в каструлі.
Так вони відреагували на суперечливу політику президента у боротьбі з пандемією.
Болсонару не лише применшував ризики коронавірусу в своїх промовах, але й неодноразово порушував рекомендації щодо соціальної дистанції, активно спілкуючись із симпатиками. Він також виступає проти карантину, який запроваджують губернатори штатів.
Станом на 5 квітня у Бразилії зареєстрували понад 11 000 випадків Covid-19 та відзначають стрімке поширення інфекції: кількість випадків у країні збільшилася вдвічі лише за чотири дні, згідно з даними міністерства охорони здоров'я.
Президент Філіппін Родріго Дутерте аж ніяк не применшив загрозу коронавірусу для країни.
Там запровадили суворий карантин та комендантську годину. Однак люди вийшли на вуличний протест через брак їжі.
Як відповів Дутерте? Дозволив поліції стріляти у протестувальників.
"Не залякуйте уряд. Не кидайте уряду виклик. Ви програєте", - сказав він на 2 квітня.
Станом на 5 квітня у Філіппінах підтвердили понад 3 200 випадків коронавірусу та 150 смертей.
Президент Білорусі Олександр Лукашенко багатьох здивував своїм ставленням до спалаху коронавірусу.
Він відмахнувся від пропозиції, що країна має спробувати зупинити поширення коронавірусу, заявивши, що він не бачить, щоб "вірус літав довкола".
У розмові з телерепортером під час хокейного матчу він також заявив, що натовпу на матчі нічого не загрожує, бо холод на стадіоні перешкоджає поширенню вірусу.
Він також називав побоювання вірусу психозом.
Пан Лукашенко також радив боротися з коронавірусом за допомогою сауни та горілки, але пізніше сказав, що це був жарт.
Наразі у 10-мільйонній Білорусі, яку називали "останньою диктатурою в Європі", підтвердили 440 випадків коронавірусу і п'ять смертей.
Президент Мексики Андрес Мануель Лопес Обрадор постійно суперечив офіційним порадам медиків щодо поширення Covid-19.
Він применшував небезпеку вірусу, їздив країною та відвідував громадські зібрання, де цілував немовлят та близько спілкувався з прихильниками.
Наразі у Мексиці ще немає такого спалаху, як у сусідніх США - близько 2 143 випадків та 94 смерті - але експерти з Панамериканської організації охорони здоров'я (Paho) побоюються, що кількість серйозних випадків у країні може сягнути 700 тис.
30 березня Мексика оголосила надзвичайну ситуацію, але жорсткого карантину там немає - наприклад, досі дозволені зібрання до 50 осіб.
Президент Зімбабве Еммерсон Мнангагва не робив суперечливих заяв щодо коронавірусу, але був змушений коментувати заяви міністерки оборони Оппи Мучингурі. Вона заявила, що пандемія - це Божа кара західним країнам, які запровадили санкції проти африканської нації.
"Пандемії такого роду мають наукове пояснення і не знають меж, як і у випадку будь-якого іншого природного явища, у них нікого не можна звинувачувати", - заявив пан Мнангагва 18 березня.
Станом на 3 квітня у Зімбабве було лише дев'ять підтверджених випадків, але є побоювання, що їхнє зростання призведе до катастрофи у країні, що потерпає від бідності та має погано обладнані лікарні.
Впливовий іракський шиїтський священник Муктада аль-Садр не лише звинуватив президента США Дональда Трампа у поширенні коронавірусу серед противників Америки.
Останніми тижнями аль-Садр нехтував заходам, які іракська влада вживає для стримування вірусу, і продовжував проводити масові молитви.
Він також звинуватив у поширенні Covid-19 легалізацію одностатевих шлюбів у всьому світі, попри те, що Китай та Італія, які найбільше постраждали від пандемії, їх досі не узаконили.
"Одна з найбільш фатальних речей, яка спричинила поширення цієї пандемії, - це легалізація одностатевих шлюбів. Я закликаю усі уряди негайно і без зволікань скасувати цей закон", - написав він у Twitter.
Станом на 2 квітня міністерство охорони здоров'я Іраку підтвердило 772 випадки та 54 смерті від коронавірусу, але Всесвітня організація охорони здоров'я передбачає, що ці цифри зростуть, коли у країні почнуть тестувати більше людей.
Президент Індонезії Джоко Відодо визнав, що навмисно приховував інформацію про випадки захворювання на Covid-19 у країні, щоб люди не починали у паніці скуповувати товари.
У цій азійській державі не зафіксували жодного випадку коронавірусу до 2 березня, але їх кількість зараз перевищила 2 200, а загинуло понад 190 людей. 31 березня Відодо оголосив національну надзвичайну ситуацію.
За оцінками вчених із Лондонської школи гігієни, реальна кількість випадків може перевищувати 34 тис.
На початку цього місяця голова національного управління з ліквідації наслідків катастроф Доні Моргадо на семінарі заявив, що трав'яні напої виробляють у індонезійців імунітет проти Covid-19.
Британський прем'єр-міністр Борис Джонсон заявив журналістам на пресконференції 3 березня, що він не боїться тиснути людям руку під час епідемії коронавірусу у Британії. Він аргументував це тим, що головне - мити руки.
Пізніше з'ясувалося, що пан Джонсон тиснув руку лише медичному персоналу, а не пацієнтам, але його коментарі все ж викликали багато критики.
У прем'єр-міністра підтвердили коронавірус 27 березня.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51557034' lang='ukr' type='mono' source_url='https://www.bbc.co.uk/ukrainian/news-51557034' term='COVID'>
Коронавірус на Diamond Princess: почали відпускати перших пасажирів
Після 14 днів карантину перших пасажирів почали висаджувати із зараженого коронавірусом круїзного лайнера Diamond Princess, який стоїть біля Йокогами в Японії.
Після 14 днів карантину перших пасажирів почали висаджувати із зараженого коронавірусом круїзного лайнера Diamond Princess, який стоїть біля Йокогами в Японії.
Після спалаху вірусу Covid-19 на борту виявили щонайменше 542 заражених пасажирів та членів екіпажу. Це найбільша кількість заражених за межами материкового Китаю.
Лайнер перевозив 3 700 осіб.
Деякі країни евакуюють своїх громадян з лайнера. Зокрема, напередодні евакуювали американців.
За останніми даними, оприлюдненими в середу, Covid-19 забрав 2 004 життя в Китаї.
Зафіксували 74 185 підтверджених заражень на материковому Китаї та близько 700 випадків в інших країнах світу.
Перші пасажири, які зійшли з лайнера, швидко сіли в автобуси або в таксі, повідомляє кореспондент BBC Лаура Бікер, яка перебуває в порту в Йокогамі.
Близько 500 людей, тести яких на коронавірус були негативні та які не мають жодних симптомів, мають зійти з лайнера у середу.
Ще більше людей зійде після завершення карантину в найближчі дні.
Тим, в кого негативний результат, але вони були у кабінах із зараженими людьми, доведеться залишатися на борту для додаткового карантину.
Пасажири Diamond Princess - громадяни понад 50 країн. Це викликає занепокоєння, що корабель може стати джерелом нової глобальної хвилі заражень.
За даними МЗС України, на лайнері працюють 25 українців.
Корабель затримали на карантин після того, як у чоловіка, який вийшов у Гонконзі, виявили коронавірус.
10 лютого МЗС України повідомило про двох українців (чоловік і жінка), що захворіли на борту лайнера. Їх доправили до спеціальної лікарні в Японії.
Їхній стан описують, як нормальний - хвороба у легкій формі. Що буде з іншими українцями на борту лайнера - поки інформації немає.
Відомо, що Україна планує евакуацію своїх громадян з Китаю 19 лютого. Усього мають евакуювати 56 людей, з яких 11 - іноземці, зокрема, аргентинці.
Мова йде про здорових людей, які погодились пройти в Україні 14-денний карантин.
Лайнер компанії Diamond Princess вийшов з Йокогами 20 січня, пройшов по маршруту Кагосіма - Гонконг - Окінава і повернувся назад. Кілька людей почали скаржитися на здоров'я, тому влада вирішила обстежити всіх, хто був на борту.
Уряд Японії роздав дві тисячі iPhone пасажирам судна. Це зробили для того, щоби люди могли користуватися додатком, створеним міністерством охорони здоров'я Японії, який допомагає користувачам спілкуватися з лікарями, провізорами та консультантами з питань психічного здоров'я. Телефони, зареєстровані за межами Японії, не мають доступу до програми.
Тим часом Китай посилив обмеження на пересування в провінції Хубей, яка стала епіцентром поширення вірусу.
Шістдесятьом мільйонам людей у провінції сказали залишатися вдома і заборонили користування приватними автомобілями.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51663329' lang='ukr' type='mono' source_url='https://www.bbc.co.uk/ukrainian/news-51663329' term='COVID'>
Коронавірус: захворіли вже четверо українців з Diamond Princess
Вже чотирьох громадян України, які є членами екіпажу круїзного лайнера Diamond Princess, госпіталізували із коронавірусною інфекцією до лікарень Токіо.
Вже чотирьох громадян України, які є членами екіпажу круїзного лайнера Diamond Princess, госпіталізували із коронавірусною інфекцією до лікарень Токіо.
Стан їхнього здоров'я задовільний, повідомила "Укрінформу" прессслужба Міністерства закордонних справ України.
"Станом на 26.02.2020 загалом 4 громадян України, в яких діагностували вірус Covid-19, госпіталізували до медичних закладів м. Токіо. Стан українців задовільний. Консул підтримує зв'язок з госпіталізованими українцями", - йдеться в повідомленні.
Раніше була інформація про двох госпіталізованих.
Інші громадяни України продовжують перебувати на борту лайнера Diamond Princess, поінформували в МЗС.
За інформацією посольства України в Японії, місцеві медики проводять тести українців на наявність хвороби.
"Наші співвітчизники, які отримають позитивні результати тестів, будуть госпіталізовані в місцевих медзакладах, негативні - продовжать карантин", - зазначили в МЗС.
Також у міністерстві повідомили, що посольство України в Японії провело опитування усіх українців щодо бажання повернутись в Україну.
За даними дипустанови, 24 із 25 опитаних українців (з одним встановити зв'язок не вдалось) не висловили наміру повертатися в Україну протягом найближчих днів, а відтак - планують пройти карантин в Японії.
Всього на судні коронавірусом заразилися понад 500 пасажирів та членів екіпажу. На початку карантину на судні перебували 3700 пасажирів і членів екіпажу.
Наразі відомо про одну українку, яка хвора на коронавірус у Італії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52282864' lang='ukr' type='mono' source_url='https://www.bbc.co.uk/ukrainian/features-52282864' term='COVID'>
Добрі справи у важкі часи коронавірусу: як допомагати іншим
Хтось роздає бутерброди на вулиці, хтось розвозить продуктові набори пенсіонерам, хтось купує медикам захист і годує їх.
Хтось роздає бутерброди на вулиці, хтось розвозить продуктові набори пенсіонерам, хтось купує медикам захист і годує їх.
Під час пандемії коронавірусу тисячі людей в Україні об'єдналися, щоб робити тисячі добрих справ - маленьких і великих.
ВВС News Україна розповідає про благодійні ініціативи у часи коронавірусу і про те, як до таких добрих справ можете долучитися ви.
Літні люди і до коронавірусу мали не найкращі умови життя в Україні. Мільйони літніх людей у всіх регіонах країни живуть на кілька тисяч гривень пенсії.
Під час пандемії люди віком від 65-ти років і більше перебувають у групі ризику. Їм рекомендують взагалі не виходити з дому під час карантину.
Для таких людей благодійний фонд "Життєлюб", компанії Rozetka та "Нова Пошта" організували акцію "Замовте продукти для Ба та Ді".
Крупи, олію, цукор, туалетний папір, макарони, рис, м'ясні консерви, чай, печиво - базові продукти, які не псуються, доставляють у десятки міст України.
Механіка проста: кожен може оплатити на сайті Rozetka продуктовий набір "Життєлюб". Наприкінці дня усі "підвішені" пакети розподіляють між містами. "Нова пошта" формує та доставляє їх до соціальної служби кожного міста.
Ця акція проходить за підтримки мерів і соціальних служб українських міст. Далі соцпрацівники та волонтери розвозять набори людям похилого віку.
Українці і український бізнес купили  понад 40 тис. продуктових наборів "Життєлюб".
Купувати та доставляти тисячі продуктових наборів фонду допомагають компанії MacPaw, Playtika, "Ашан", "Нова Пошта", Grammarly, ROSHEN, NOVUS, Uklon.
Оплатити продуктовий набір на сайті Rozetka. Якщо ви мешкаєте у Києві та знаєте літніх людей, які потребують допомоги у зв'язку з карантином — напишіть листа фонду "Життєлюб" з темою "Потрібна допомога" на адресу happyoldcomua@gmail.com.
Фонд, який вже кілька років допомагає літнім людям у Києві, організував збір коштів на платформі SuperOnuki. З цих коштів літнім людям купують ліки, оплачують комунальні послуги.
Також можна стати автоонуком та допомогти із доставкою речей, ліків та продуктів першої необхідності для бабусь та дідусів, яким зараз необхідно залишатися вдома. Для участі необхідно заповнити гугл-форму.
Є плакати допомоги, які ви можете видрукувати та повісити у себе в під'їзді, вказавши свій номер та ім'я. Так ви покажете, що готові допомогти літнім людям під час карантину - сходити в магазин, аптеку, вигуляти собаку. Завантажити за посиланням.
Якщо ви громадська чи благодійна організація або представник бізнесу і хочете допомогти, ви можете звернутися до Єдиного центру координації дій для допомоги малозахищеним верствам населення при КМДА: 094-145-50-23.
Допомагають літнім людям, розвозять продукти та підтримують соцпрацівники у благодійному фонді "Старенькі".
Фонд співпрацює з державними соціальними центрами, де на обліку є самотні пенсіонери. Крім самотніх літніх людей фонд допомагає соцпрацівниками, які за ними доглядають, - їм роздають засоби захисту. Допомогти фонду можна тут - starenki.com.ua
Коронавірусом в Україні заразилися близько тисячі медиків. Поки влада тижнями не могла організувати закупівлі необхідного для лікарів захисту, цю функцію на себе взяли благодійники, волонтери і місцеві громади.
Інтерактивну карту медичного забезпечення України створили у YouControl і у RAZOMua. На цих картах публікують потреби лікарень по всій Україні. Там зазначено, чого саме не вистачає кожній лікарні, є контакти координаторів і функціонал для пожертв.
Благодійна організація "Пацієнти України" на своєму сайті covid19.patients.org.ua також збирає інформацію про потреби лікарів. Тут є форми, які можуть заповнити представники бізнесу, є інформація для людей, які хочуть залишити благодійні внески.
25 млн грн на допомогу медичним закладам виділила компанія "Нова пошта". Тисячі респіраторів, костюмів біозахисту, медичне обладнання отримали від компанії лікарні Чернівців і Полтави.
200 тисяч наборів реагентів на суму понад 50 млн гривень нещодавно доставили до України спеціальним авіарейсом. Закупила їх мережа супермаркетів "Сільпо", яка виділила 100 мільйонів гривень на обладнання для українських лікарень та засоби захисту для лікарів.
Хороші новини! 
Спеціальний рейс з реагентами для тестів на коронавірус прибув в Україну

Наборів реагентів, які...
Кінець Facebook допису , автор: Сільпо
150 млн на боротьбу з коронавірусом виділила компанія "Епіцентр". Компанія Kärcher передала пароочисники лікарням Києва.
Гроші на захист для лікарів, обладнання для лікарень чи експрес тести виділили ІТ-компанія Intellias, корпорація Roshen, ПриватБанк, мережа автозаправок KLO.
24 апарати штучної вентиляції легень планують купити завдяки благодійному проєкту #даруйповітря, який проходить за підтримки Української біржі благодійності. Вже зібрали понад 300 тисяч гривень. Збір коштів триватиме до кінця квітня і завершиться великим онлайн концертом українських зірок. Пожертвувати гроші можна на сайті проєкту.
Більше 45 тисяч медиків з усієї України отримали бонуси від компанії Київстар в еквіваленті 150 грн. Компанія виділила 30 мільйонів гривень допомоги на боротьбу з COVID-19. Спільно з благодійним фондом "Твоя опора" закуплять апарати штучної вентиляції легень та монітори, що відстежують стан тяжкохворих.
1 млн грн для закупівель матеріалів та техніки у лікарні Львівської та Одеської областей виділив музикант і депутат Святослав Вакарчук.
Ініціативу "Лікарі на роботі" запустили на час карантину компанія Uber разом з мережею заправок ОККО. Інформація, як лікарі можуть скористатися акцією і дістатися на роботу, є на сайті компанії.
Мережа заправок ОККО профінансує 50 тисяч перевезень медпрацівників через сервіси Uber, Uklon та Bolt.
"Райффайзен банк"і компанія Bolt також допомагають розвозити лікарів. З кожної поїздки у Bolt, за яку розрахувались карткою Visa, 50 гривень йде на безкоштовне перевезення медиків.
Майже 7 млн гривень для лікарів, які заразилися коронавірусом, зібрали меценати на платформі helpdoctors.com.ua. Станом на 17 квітня, 235-ти лікарям по всій Україні виділили допомогу - по 6 тисяч гривень. Долучитися до акції можна тут
Костюми для медиків шиє український бренд BEVZA, волонтери у Чернівцях та Краматорську.
Безкоштовними обідами лікарів годують компанія MAFIA і Tarantino family у Києві, паб "Чорне серце" в Ужгороді. Оплатити гарячий обід медикам можна на сайті tarantino-family.com, а піцу, яку безкоштовно доставлять пожежникам або лікарям, можна купити у Veterano Pizza.
Акцію "Поїв сам - нагодуй лікаря" оголосили "Ресторани Савви Лібкіна" в Одесі - ресторатор безкоштовно годує медиків міста і закликає долучитися до оплати обідів інших.
До благодійних акцій долучаються діти - 11-річна школярка Аліса Пономаренко з Харківщини пошила 2 тисячі захисних масок та безкоштовно подарувала їх, а школярі у Тернополі за зібрані на випускний гроші купили респіратори для лікарів.
Щоб люди могли дотримуватися соціальної дистанції і менше ходити до аптек, Укрпошта і сервіс доставки ліків Liki24.com організували на час карантину безкоштовну доставку медикаментів у регіони.
"В Києві та обласних центрах, де аптеки більш доступні, діятиме спеціальний тариф - 35 гривень, в будь-які інші міста та села - безкоштовно", - розповіли у компанії Liki24.com
Інформація про те, як зробити таке замовлення, є на сайті liki24.com
"Мені так соромно просити, але, можливо, у вас знайдеться ще хоча б один бутерброд?" - жінка біля метро Дарниця у Києві просить про їжу у Анастасії Тяпкової, волонтерки спільноти "Святого Егідія в Україні".
Ця благодійна організація і раніше годувала бездомних, але зараз голодних людей, за спостереженнями волонтерів, стало ще більше. У спільноті "Святого Егідія в Україні" закликають не залишати таких людей у біді.
Будинки для літніх людей - на карантині, тому їхні мешканці отримують менше уваги та допомоги, життя бездомних стало ще важчим через закриті пункти безкоштовних обідів, складніше знайти підробіток і отримати пожертви, говорять у спільноті "Святого Егідія в Україні".
Коронавірус: звернення до громадян та інституцій 
“Допоможемо найбільш вразливим”

Сьогодні час звернути особливу увагу,...
Кінець Facebook допису , автор: Спільнота Святого Егідія - Comunità di Sant'Egidio
У соцмережах волонтери запустили хештег #не_начхати. Ідея його така: сиди вдома, але коли виходиш у супермаркет - нагодуй бездомного дорогою, роздай бутерброди, поділись обідом.
Можна доєднатися до роздачі обідів - стати волонтером, приготувати їжу чи допомогти з транспортуванням продуктів, пожертвувати гроші на обіди для безхатьків і на потреби будинків для літніх. Вся інформація і контакти є на сторінках спільноти у соцмережах.
Збережіть і користуйтесь! 
Інтерактивна карта Києва з пунктами гарячого харчування в карантин для бездомних. Допомагайте...
Кінець Facebook допису , автор: Yuriy
Найбільша київська барахолка "Кураж" ще до пандемії запустила спільний проєкт із громадською організацією "Життя Буремне" (Suka Zhizn), щоб змінити ставлення суспільства до безпритульних.
Нещодавно підписники проєкту пожертвували майже 350 тис. гривень для допомоги бездомним людям на вулицях Києва під час карантину.
Очень волнительный день. Я видел заголовки о том, как крупные фонды, которые работают десятилетиями, смогли собрать несколько миллионов на закупку ИВЛ и дорогой аппаратуры. Это потрясающе, и я каждый раз горжусь теми, кто в такой нелегкий момент готов помогать другим. ⠀ Сегодня все вы: наши подписчики, фолловеры Куража, наши друзья, друзья друзей,  а точнее 642 человека с огромными сердцами, пожертвовали в сумме 345 589 гривну для помощи бездомным людям на улицах Киева во время карантина. Мы собрали за 6 часов, сумму уже без малого равную 2000 пакетов с едой и предметами гигиены. Попытаюсь уложить это в своей голове. ⠀ Теперь к не менее важному вопросу. Для раздачи этих пакетов нам понадобятся волонтеры. Очень прошу всех, кто готов помочь раздавать пакеты в своем районе не дольше полутора часов в день, обязательно пройти регистрацию в нашем телеграм боте: @SukaZhiznBot(https://t.me/sukazhiznbot) Он умный парень и умело разделит вас на группы, в зависимости от ваших ответов, чтобы мы не беспокоили вас почем зря. Но когда понадобится помощь, в которой вы компетентны, сообщение придет именно вам. ⠀ Все кто не готов участвовать в раздачах сейчас, но хочет помогать и включаться в проект после карантина - тоже регистрируйтесь в боте. ⠀ Спасибо моему хорошему другу @captain_corgi за разработку этого бота. И хочу сказать спасибо нашему главному партнеру, Кураж - вы 🖤!! Спасибо всем, за то, что своей поддержкой, вы каждый раз показываете мне – ТО ЛИ ЕЩЕ БУДЕТ.
A post shared by  мы здесь помогаем людям. (@suka_zhizn) on Apr 3, 2020 at 9:07am PDT
Кінець Instagram допису , автор: suka_zhizn
Підтримати волонтерів можна на сайті проєкту suka-zhizn.com або наУкраїнській біржі благодійності.
Роздають обіди біля Житнього ринку у Києві, відвозять продукти до соціальних центрів вже чотири роки волонтери організації "Допоможи бездомному"
Вони продовжили свою роботу і під час карантину. На акцію до них голодні люди йшли пішки з інших частин міста.
Благодійна організація "Дім милосердя Київ" допомагає безхатькам відновити документи, надає тимчасове житло, їжу й одяг.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52179663' lang='ukr' type='mono' source_url='https://www.bbc.co.uk/ukrainian/features-52179663' term='COVID'>
Як під час карантину бракує донорів крові
У Києві з початком карантину втричі знизилася кількість донорів крові. Для цього є очевидні причини - обмеження транспорту чи страх заразитися. Однак пацієнти потребують донорської крові навіть під час пандемії.
У Києві з початком карантину втричі знизилася кількість донорів крові. Для цього є очевидні причини - обмеження транспорту чи страх заразитися. Однак пацієнти потребують донорської крові навіть під час пандемії.
Лише для однієї операції на дитячому серці потрібно від 2 до 10 донорів. А Центр дитячої кардіології і кардіохірургії проводить понад 30 операцій в день.
"Якщо зазвичай до центрів здачі крові приходить у середньому 150-200 донорів за день, то минулого тижня це було 70 донорів за день - утричі менше, ніж потрібно", - розповідає Оксана Мулярчук, заступниця директора Київського центру крові.
Вона вбачає декілька причин такого зменшення - зокрема, обмеження руху транспорту під час карантину. Потенційні донори не можуть вільно дістатися до центрів крові.
"Друга причина - страх. Люди бояться, чи їх не заразять в центрі крові, як ця процедура вплине на їхнє самопочуття, чи при цьому не порушиться імунітет", - пояснює пані Мулярчук.
Дарина Власенко, засновниця проєкту "Zdai Blood" розповідає, що донорів в Україні не вистачає і у звичайний час: "При нормі у всьому світі 33 донори на тисячу людей, в Україні цей показник - лише 11 добровольців", - каже вона.
Пані Власенко визнає, що кількість донорів під час карантину зменшилася, але також зменшилася і кількість хворих, тому що багато операцій і процедур перенесли.
"Але онкохворі, люди, які потребують термінових операцій, ті, хто потрапили в ДТП, породіллі - як потребували, так і потребують крові", - уточнює Дарина Власенко.
За її словами, жахлива ситуація виникла на початку карантину - тоді першими додому роз'їхалися студенти, які були активними донорами. Згодом закрили транспорт, і почастішали відмови від кровоздачі - люди боялися інфікуватися covid-19 під час забору крові, розповідає засновниця "Zdai Blood".
Страх захворіти під час здачі крові є безпідставним, запевняє Оксана Мулярчук, адже в центрах здачі крові дотримуються усіх вимог безпеки.
"Якщо раніше температуру міряли лише при наявності певних ознак, то зараз термометрію донорам роблять при вході. Усі донори в центрі крові перебувають в масках від моменту входу до моменту виходу", - розповідає вона.
Також маски, рукавички та елементи індивідуального захисту використовує весь персонал.
На кожному етапі процедури в центрі крові є антисептики, тому донор може помити руки та обробити їх.
Після кожної донації місце забору крові обробляють.
Окрім того, у Київському міському центрі крові дотримуються дистанції: ті, хто чекають своєї черги, можуть присісти на крісла в коридорі, вони розташовані на відстані 1-2 метри одне від одного.
На початку квітня ситуація з донорською кров'ю в Києві дещо покращилася.
"Наші заклики в ЗМІ дали результат, і минулого тижня приходило багато людей. Але ми продовжуємо роботу зі збору крові, тому що кількість хворих збільшуватиметься", - впевнена представниця Київського міського центру крові.
"Минулого тижня ситуація стабілізувалася. Ми маємо проблему лише з 4 групою крові з резусом мінус", - додає Оксана Мулярчук.
У поповненні банку крові також є й заслуга донорських ініціатив.
Зараз ситуація дещо покращилася також і завдяки донорським ініціативам. ДонорUA, "Zdai Blood", "Среды_в_охматдете" пояснювали, що здавати кров під час коронавірусу - безпечно, якщо ви будете дотримуватися основних правил безпеки.
А ще у великих містах вони організували кампанію #таксідлядонора. "Служби таксі надали промокоди на поїздки донорів до центрів крові. І коли люди почали їздити і розповідати, що все гаразд, то ситуація трохи стабілізувалася", - ділиться досвідом Дарина Власенко.
Київський міський центр крові також доставляє донорів до своїх центрів. Щодня за попереднім записом вони підвозять 10 людей.
Зоя Нікітюк живе у передмісті Києва, тому дістатися до пункту здачі крові - непросте завдання.
"Цього року я запланувала стати донором хоча б двічі. І першу здачу хотіла зробити саме навесні. Проте планам завадив коронавірус. Добратись з Ірпеня до Інституту раку, коли громадський транспорт не ходить, ще той квест", - розповідає Зоя.
Ініціативу з довозу донорів на таксі сприйняла як добрий знак: "Це дуже круто! Планую скористатись такою можливістю, бо у донорства немає карантину!"
"Чи не боюсь заразитись коронавірусом? Звісно, боюсь, - каже Зоя. - Утім, ще до появи пандемії люди, далекі від донорства, любили запитувати: "А гепатитом/ВІЛ/сифілісом під час здачі крові ти не боїшся заразитись?" Тому страхи можуть бути не тільки коронавірусними", - розповідає вона.
Зоя каже, що під час здачі крові буде дотримуватися усіх необхідних запобіжних заходів: вдягне маску, гумові рукавички, користуватиметься антисептиком, а після (як і останні тижні) не виходитиме на вулицю без потреби.
Святослав Хоменко є донором крові вже кілька років. Щоб дістатися до центру крові, йому не потрібне таксі, тому що живе за 10 хвилин ходьби від одного з них.
"Кров намагаюся здавати більш-менш регулярно. Зайшов на сайт Центру крові, щоб дізнатися, як у них зараз з графіком роботи. Виявилось, що є дефіцит крові всіх груп і резусів - для мене це стало додатковим чинником, який примушує взяти ноги в руки і піти здати кров", - розповідає донор.
"За цим коронавірусом люди геть забули про породіль, онкохворих, поранених бійців, людей з опіками - їм усім потенційно потрібна кров, неважливо - вирує зараз епідемія чи ні", - каже Святослав.
Заразитися коронавірусом у центрі крові Святослав не боїться, адже неодноразово там був і знає, що з дотриманням санітарно-гігієнічних норм там усе добре.
"Думаю, що в супермаркеті шанси заразитися набагато вищі, а користь для карми просто незрівнянна. Якщо є можливість врятувати чиєсь життя, то гіпотетична можливість заразитися коронавірусом - так собі відмазка", - переконаний Святослав.
У 2019 році донорами крові у Київському міському центрі крові стали 27 тисяч людей.
"Донорство - це наша соціальна відповідальність один перед одним. Так само, як зараз ми носимо маски та рукавиці, миємо й обробляємо руки - першою чергою ми це робимо не для себе, а для людей, що навколо нас", - пояснює Оксана Мулярчук.
Вона розповідає, що карантин і коронавірус, звісно, вплинув на роботу Київського міського центру крові, але він і надалі продовжує працювати й допомагати рятувати життя.
"Якщо ситуація з донорами буде погіршуватися, розповідає Оксана Мулярчук, ми будемо дзвонити донорам, які є у нашій базі, будемо підключати до здачі крові КМДА, військових, Нацполіцію і, звісно, працівників центру крові".
У Київському міському центрі крові радять усім дотримуватися медичних рекомендацій на час коронавірусу і залишатися вдома.
"Якщо ти все-таки вийшов з дому, то зроби це заради порятунку інших", - додають у центрі крові.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52559005' lang='ukr' type='mono' source_url='https://www.bbc.co.uk/ukrainian/news-52559005' term='COVID'>
Як ми літатимемо після коронавірусу
Якщо у чомусь зараз можна бути впевненим, так це в тому, що після того, як світ оговтається від пандемії Covid-19, авіаіндустрія вже не буде такою, якою була раніше.
Якщо у чомусь зараз можна бути впевненим, так це в тому, що після того, як світ оговтається від пандемії Covid-19, авіаіндустрія вже не буде такою, якою була раніше.
Це стосується і авіаперельотів у тому вигляді, в якому ми до них звикли.
Криза, яку зараз переживає цей сектор через те, що люди у більшості країн світу змушені дотримуватися карантину, не схожа на жодну з тих, з якими авіалініям доводилося стикатися раніше.
За словами директора Міжнародної асоціації повітряного транспорту (ІАТА) Александра де Жуньяка, вплив коронавірусу на галузь буде "набагато суворішим" за будь-яку іншу ситуацію, в якій опинялася авіація.
Багатьох зараз турбує запитання, як зміниться повітряний транспорт через пандемію.
З початку карантину кількість щоденних авіаперельотів у світі впала майже на 90% у деяких регіонах і майже весь пасажирський потік призупинили.
Найбільша увага зараз зосереджена на майбутньому авіакомпаній та планах поступового повернення до "нового нормального режиму".
Кореспондент ВВС Тео Леггетт каже, що перед галуззю стоїть кілька очевидних викликів у сфері логістики.
"Необхідно підготувати літаки до відновлення перельотів, а аеропорти - до їхнього обслуговування. Також потрібно повертатися до роботи над розкладами рейсів та наявного персоналу", - каже він.
Зараз, в аеропортах по всьому світу перебуває близько 17 тисяч літаків, а це 60% світового аерофлоту, свідчать дані консалтингової фірми Ascend by Cirium.
Багатьом літакам потрібен щонайменше тиждень на підготовку до відновлення перельотів і вони мають отримати сертифікати, що засвідчують їхню відповідність нормам безпеки.
Та скоріше за все, вся ця кількість літаків виявиться непотрібною, бо з відновленням авіасполучення між містами та країнами, кількість рейсів буде обмежена.
Саме тут і постає перша проблема - визначитися з тим, до яких країн можна буде літати, а до яких ні.
Більшість країн запровадили обмеження на подорожі. Так, наприклад, Аргентина заборонила авіаперельоти до вересня.
У коментарі ВВС Александр де Жуньяк сказав, що обмеження, імовірно, діятимуть до середини або кінця 2020 року. Спершу відновлять внутрішні рейси, а потім і міжнародні, але на короткі відстані, прогнозує він.
"Це питання ми ще не вирішили", - додає він.
Австралія та Нова Зеландія, наприклад, обговорюють створення так званої "бульбашки" або безпекового коридору, що уможливить потоки подорожуючих між сусідніми країнами під час пандемії.
Після того, як стане зрозуміло, коли відновлять рейси, необхідно буде з'ясувати, якими будуть перельоти.
Найбільш гостро стоїть питання дотримання соціальної дистанції у літаках та аеропортах.
Одним із можливих заходів називають обмеження на відвідування аеропортів, тобто за виключенням персоналу, там дозволятимуть перебувати тільки пасажирам рейсів.
На підлозі розміщуватимуть позначки для дотримання дистанції між людьми.
Директор одного з найбільш відвідуваних аеропортів Європи "Гітроу" Джон Голланд-Кей цю ідею відкинув, сказавши, що дотримуватися дистанції в аеропортах "фізично неможливо".
У розмові з ВВС, він сказав, що аеропорти мають ввести у свої терміналах перевірки, зокрема міряти температуру тіла відвідувачів.
Експерти кажуть, що такий захід не буде ефективним, оскільки у деяких інфікованих хвороба протікає без симптомів.
Деякі американські авіалінії вже почали вживати додаткових заходів безпеки. Так Delta Airlines, American Airlines та United Airlines оголосили, що всі пасажири їхніх рейсів та персонал мають носити маски в терміналах та літаках.
Але таку вимогу висувають не всі авіалінії.
Голова IATA наголошує, що такі заходи мають бути скоординованими у всьому світі для того, щоб запобігти непорозумінням та хаосу.
Серед інших заходів безпеки - обов'язковий двотижневий карантин для тих, хто прибув з інших країн. Це запропонував британський уряд.
Авіакомпаніям такий підхід не до душі. Він "миттєво вб'є повітряний транспорт", заявляють там.
Зміни загрожують і самим літакам.
Німецька авіакомпанія Lufthansa, наприклад, вже здійснює рейси з порожніми середніми кріслами для того, щоб зберегти дистанцію між пасажирами.
Британський лоукостер EasyJet заявив, що вдасться до такої ж практики, коли відновить свої рейси.
За таких умов літак здійснюватиме рейс, який буде заповнений на 65%.  У короткостроковій перспективі це може допомогти пасажирам відновити довіру до авіаперельотів, але у довгостроковій, каже де Жуньяк, "це точно змінить те, як функціонує галузь".
До того ж, для пасажирів це означатиме підвищення ціни на авіаквитки.
Тож наразі виглядає так, що відновлення рейсів, - найпростіший крок. А от знайти пасажирів готових до них, набагато складніше.
Єдине, що точно зрозуміло, це те, що авіаперельоти ніколи більше не будуть такими, якими були раніше.
Підготувала Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52570301' lang='ukr' type='mono' source_url='https://www.bbc.co.uk/ukrainian/features-52570301' term='COVID'>
Смерть від коронавірусу. Як Рада застрахувала медиків
Страхові виплати від 600 тисяч до 1,5 млн гривень - стільки депутати пообіцяли медикам у разі смерті чи інвалідності через коронавірус.
Страхові виплати від 600 тисяч до 1,5 млн гривень - стільки депутати пообіцяли медикам у разі смерті чи інвалідності через коронавірус.
Верховна Рада ухвалила законопроєкт 3376-1, яким застрахувала медиків у разі смерті від коронавірусу. Медпрацівників прирівняли до військових.
"Медичні працівники, що протистоять поширенню коронавірусної хвороби (COVID-19) в Україні, як і військовослужбовці, що боронять державу на Сході, перебувають на передньому флангу оборони", - йдеться у пояснювальній записці законопроєкту.
Тож у разі смерті медпрацівника державного або комунального закладу охорони здоров'я від COVID-19, його за статусом прирівняли до військового, який проходив військову службу і загинув.
Членам сім'ї медиків гарантують такі ж права, які мають рідні військовослужбовців, які загинули.
Депутати зібрались на цю позачергову сесію завдяки підписам, які зібрала фракція Петра Порошенка "ЄС" серед опозиції та кількох представників "Слуги народу".
"ЄС" зареєструвала у Верховній Раді законопроєкт про страхування медиків і пропонували за нього проголосувати.
Але депутати фракції "Слуга народу" після оголошення позачергового засідання зареєстрували свій альтернативний законопроєкт про страхування. За нього ж і проголосували.
За цим законом, медпрацівники мають отримати страхові виплати у таких випадках:
У "ЄС" пропонували застрахувати і лікарів, які захворіли на коронавірус, та виплачувати їм страхові виплати. Проте цю пропозицію у парламенті не підтримали.
У партії "Слуга народу" заявили, що лікарям, які працюють з хворими на COVID-19 і так мають виплатити 300%-ву надбавку до зарплати.
Напередодні на засіданні Кабміну і прем'єр Денис Шмигаль, і міністр охорони здоров'я Максим Степанов говорили, що з виплатами цих надбавок є проблеми. Гроші уряд виділив, але не до всіх лікарів вони дійшли.
Також Верховна Рада підтримала закон, який підвищує розмір допомоги медикам у разі тимчасової непрацездатності. Наприклад, якщо лікар контактував з хворим на COVID-19 і його відправили на самоізоляцію, то йому мають платити 100% середньої заробітної плати.
Людям, які лікуються у медзакладі, або перебувають на самоізоляції під медичним наглядом через COVID-19, мають виплатити допомогу по тимчасовій непрацездатності у розмірі 50%  від середньої заробітної платні.
Також Рада проголосувала за закон, який має запровадити масове тестування на COVID-19 в Україні та зобов'язати оприлюднювати дані про ці тести. Зокрема, мають регулярно і за гроші бюджету тестувати медиків і правоохоронців.
Крім того, депутати зобов'язали МОЗ регулярно звітувати про закупівлю, розподілення і наявність ліків, засобів захисту у лікарнях від  COVID-19 .
В Україні кожен п'ятий з 13 тисяч інфікованих  - це медичний працівник.
У ВООЗ вважають тривожним рівень у 10%, а показники в Україні перевищують цей рівень більш ніж удвічі, зазначили депутати у пояснювальній записці.
Автори закону розповідають про те, що обов'язком держави є забезпечити медиків якісними засобами захисту і соціальними гарантіями. Медики у всіх регіонах скаржаться на нестачу масок, захисних костюмів, рукавичок.
Відомо, що протягом перших місяців пандемії захист лікарям закуповували благодійники, волонтери і місцеві громади.
А довкола закупівлі першої партії захисних костюмів для медиків за державні кошти стався гучний скандал.
П'ять тижнів у МОЗ не могли почати закупівлі.
А на початку квітня МОЗ закупило костюми для українських медиків майже двічі дорожче, ніж це роблять зазвичай міжнародні організації. Витратили на це десятки мільйонів гривень, але костюми досі не поставили до України.
Привезти костюми мають орієнтовно після 11 травня, коли в Україні вже пом'якшать карантин.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51514482' lang='ukr' type='mono' source_url='https://www.bbc.co.uk/ukrainian/news-51514482' term='COVID'>
У коронавіруса є суперпоширювачі. Хто вони такі?
Розповсюдженню майже кожної великої епідемії сприяють так звані суперпоширювачі, тобто інфіковані люди, які заражають дуже велику кількість оточуючих.
Розповсюдженню майже кожної великої епідемії сприяють так звані суперпоширювачі, тобто інфіковані люди, які заражають дуже велику кількість оточуючих.
Звісно, що вони не роблять це навмисно, але при цьому їхній внесок у поширенні епідемій - помітний.
Не став винятком і нинішній випадок спалаху вірусної хвороби Covid-19, осередком якої стало китайське місто Ухань.
Британець Стів Уолш, який відвідав Сінгапур, як вважається, заразив п'ятьох британців, п'ятьох французів і, ймовірно, одного жителя іспанського острова Мальорка.
Станом на 3 березня від коронавірусу померли вже понад 3 тисячі людей. Захворіли 89,5 тисяч.
Це досить розмитий термін, у нього немає чіткого наукового визначення. По суті, він означає, що людина заражає більше людей, ніж зазвичай.
В середньому, за статистикою, носій інфекції заражає коронавірусом двох-трьох людей.
Але це середній показник. Бувають випадки, що інфіковані нікому не передають інфекцію, або навпаки - заражають набагато більше людей.
Якщо коротко, то дуже багатьох. І це серйозно впливає на динаміку зростання епідемії.
У 2015 році під час епідемії, яку викликав коронавірус близькосхідного респіраторного синдрому (Mers), один хворий заразив 82 людини.
А під час епідемії еболи в Африці джерелом більшості випадків зараження (61%) стала невелика група хворих (3%).
"Після одного лише похорону в червні 2014 року інфекцію підхопили понад 100 осіб, які потім почали заражати інших людей", - зазначає доктор Наталі Макдермотт з Кінгз-коледжу Лондона.
Дехто контактує з великою кількістю людей - наприклад, через їхню роботу або умови проживання. Тому вони активно поширюють інфекцію, іноді навіть не підозрюючи про це, оскільки спочатку у них не було симптомів.
"Зазвичай це властиво дітям, тому в якості запобіжного варто закривати школи на карантин", - вважає доктор Джон Едмундс з Лондонської школи гігієни і тропічної медицини.
"У поширенні ВІЛ велику роль зіграли секс-працівники", - розповів професор Марк Вулхаус з Единбурзького університету.
Є так звані суперпоширювачі, тобто ті, хто виробляє і виділяє вірус у надзвичайно великій кількості. Відповідно, у людей, які контактують з ними, більше шансів захворіти.
Під час епідемії атипової пневмонії (SARS) величезна кількість людей заразилася у лікарнях.
Причина в тому, що пацієнти, стан яких був найважчий, були і найбільш заразними, а в лікарнях з такими хворими контактувала велика кількість медиків.
"На самому початку спалаху вони можуть істотно вплинути на її зростання, коли вірус намагається охопити максимальну кількість людей", - пояснює Джон Едмундс.
Джерелом нових інфекцій, включно з коронавірусами, є тварини.
Коли заражається перша людина, вона може перехворіти, не заразивши більше нікого або заразивши невелику кількість людей, але це не перетворюється на епідемію.
Але якщо заражається суперпоширювач, то спалах відразу ж отримує сильний імпульс. Те ж саме відбувається, коли інфекція потрапляє до країни, де її до цього не було.
"Якщо кілька суперпоширювачів опиняються близько один від одного, придушити спалах буде вкрай непросто", - говорить Макдермотт.
Супер поширення коронавірусів не є чимось незвичайним. Ця ситуація не відрізняється від стандартної практики боротьби із захворюваннями.
В даний час ми повністю залежимо від того, як швидко вдасться виявити тих, хто вже заразився і тих, з ким вони контактували.
"Тому це вимагає особливої уваги - не можна допускати помилок, не можна не виявляти суперпоширювачів ", - говорить професор Вулхаус.
Історично склалася тенденція до демонізації суперпоширювачів хвороб.
Кухарка-ірландка Мері Меллон (1869-1938), прозвана "тифозною Мері", ненавмисно заразила багатьох людей у США черевним тифом. Вона продовжувала працювати, коли у неї не було симптомів хвороби. У підсумку вона десятки років провела у вигнанні чи карантині.
Насправді провини хворого в цьому немає. "Необхідно дуже обережно підбирати слова, - каже Наталі Макдермотт. - Вони не зробили нічого поганого. Вони заразилися, і їх провини в цьому немає. Ймовірно, вони налякані, і їм потрібні турбота і увага".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52261329' lang='ukr' type='mono' source_url='https://www.bbc.co.uk/ukrainian/features-russian-52261329' term='COVID'>
Как не спиться на карантине
Как справиться со скукой и стрессом во время карантина? Этот вопрос волнует более четверти населения Земли, которое оказалось в домашнем заключении из-за коронавируса.
Как справиться со скукой и стрессом во время карантина? Этот вопрос волнует более четверти населения Земли, которое оказалось в домашнем заключении из-за коронавируса.
Для кого-то лучшим "помощником" стал алкоголь.
Продажи спиртного в США за третью неделю марта выросли на 55% по сравнению с аналогичным периодом прошлого года. Такие данные предоставила компания Nielsen.
В Великобритании и Франции люди также скупают алкоголь.
Потому есть опасения, что это приведет к проблемам со здоровьем у тех, кто во время глобального карантина ищет утешения на дне стакана.
Всемирная организация здравоохранения (ВОЗ) предупреждает, что во время пандемии надо воздерживаться от вредных привычек, таких как употребление спиртного и курение.
Некоторые страны решили пойти по жесткому пути и полностью запретить продажу алкоголя в период эпидемии - например, ЮАР, Таиланд, Индия.
Для тех, кто привык к своей обычной дозе, это стало настоящим испытанием.
"Я регулярно выпиваю. Меня страшно доводит тот факт, что я не могу ни выпить, ни из дома выйти", - сказал ВВС Ратиш Сукумаран, 47-летний сценарист, проживающий в штате Керала на юге Индии.
В его городе Тривандрам, крупнейшем в штате, закрыто все, кроме аптек и продуктовых магазинов.
Когда в Индии было объявлено о временном сухом законе, Ратиш, в отличие от многих своих друзей, не кинулся в магазин закупаться выпивкой, а решил воспользоваться случаем и завязать.
По его собственному признанию, в последние полгода ему приходилось много ездить по работе, и он выпивал практически ежедневно.
Ратиш продержался всего неделю: "Весь мой организм просто требовал чего-то выпить. Я не мог ни на чем сосредоточиться. Старался фильм посмотреть, но он меня совершенно не отвлекал от мыслей [об алкоголе]".
Синдром абстиненции - когда организм требует привычной дозы этанола - может выражаться по-разному: в повышенной возбудимости и обидчивости, порой агрессии по отношению к членам семьи, и вызывать тремор конечностей, конвульсии, психоз.
Врачи штата Керала стали сообщать о случаях самоубийства на почве алкогольной абстиненции и даже подумывали о том, чтобы разрешить врачам "прописывать" спиртное некоторым своим пациентам с зависимостью. Но потом отказались от этого шага, поскольку это вынудило бы винные магазины открыть двери, что привело бы к ним всех желающих купить спиртное "без рецепта".
Ратиш вынужден был поддаться обстоятельствам, но задумался над тем, что же его привлекает в первую очередь - выпивка или общение, поскольку он признается, что скучает по встречам с друзьями и их разговорам о политике, крикете, кино.
"Чем больше у меня появляется друзей, тем больше я пью. Мне хочется понять: чего мне не хватает больше - выпивки или друзей?" - признается он.
Психологи отмечают, что многим сидящим на карантине не просто справиться с тем фактом, что у них внезапно исчезли все привычные способы досуга и развлечений.
В Британии за прошедший месяц поисковые запросы в Google "доставка вина" и "доставка алкоголя" выросли более чем в 20 и 3,5 раза соответственно.
Одновременно, по данным британского отделения общества "Анонимные алкоголики", с начала марта звонки к ним в горячую линию выросли на 22%, а просьбы о помощи в режиме чата - почти на треть.
С начала введения карантинных мер эта общественная организация поддержки тем, кто хочет бросить пить, имеющая филиалы во многих странах мира, тоже перешла на удаленный режим общения.
Не имея возможности куда-то выйти, все больше людей стали находить внезапное утешение в бокале вина или чего-нибудь покрепче. А для кого-то это вообще обычное дело - выпить, никуда не ходя, в компании включенного телевизора.
И даже на удаленке, чтобы разнообразить свой рабочий день на дому, некоторые могут позволить себе поработать с кружкой пива - что они вряд ли стали бы делать, находясь в офисе.
"Даже до начала пандемии коронавируса мы обнаружили, что 58% выпивают, чтобы справиться с обычной жизненной ситуацией - например, снять напряжение после стресса на работе или немножко побаловать себя в конце дня", - сказала Элейн Хиндал, глава британской благотворительной организации Drinkware, в интервью Daily Telegraph.
Специалисты указывают, что спиртное помогает быстро заснуть, но затем алкоголь вносит сумятицу в фазу глубокого сна, когда тело и мозг расслабляются больше всего, и человек может проснуться среди ночи и до утра мучиться бессонницей.
"Алкоголь - это депрессант, поэтому те, кто начинает пить больше обычного, могут вдруг оказаться под воздействием собственных негативных мыслей, - указывает Элейн Хиндал. - Употребление алкоголя для снятия стресса может только усилить общее чувство беспокойства и тревоги и в целом ухудшить настроение".
К тому же, отмечают эксперты, не всегда легко заметить начинающуюся алкогольную зависимость у самого себя.
В Британии рекомендуемая норма составляет не более 6 бокалов вина в неделю, но при этом врачи советуют практиковать и регулярные безалкогольные дни.
Психологи признают, что если человек имеет тенденцию снимать стресс через аддиктивное поведение, например, чрезмерные тренировки в фитнес-клубе, то сейчас, лишившись их, он вполне может заменить их на спиртное.
Как обнаружить у себя признаки развивающейся зависимости?
Например, вы потянулись за рюмкой раньше обычного, скажем, вскоре после завтрака. Или постепенно стали увеличивать дозы, что объяснимо - ведь алкоголь вызывает привыкание, и прежние объемы выпитого уже не дают того же расслабляющего эффекта.
"Не забывайте и о том, что когда люди дома сами себе наливают, они часто наливают большие порции, чем им предложили бы в пабе", - говорит Элейн Хиндал.
Чтобы обмануть себя, она советует брать бокалы меньшего объема или перейти на напитки с более низким содержанием алкоголя.
Можно практиковать и так называемое "осознанное" потребление алкоголя - то есть сфокусировать все внимание на этом конкретном моменте и выпить не спеша, растягивая момент.
Есть и специальные мобильные приложения, которые помогают отслеживать количество выпитого, например DrinkControl.
Но есть и еще одна тенденция, родившаяся во время нынешней пандемии.
В соцсетях стал популярен хэштег Dry Covid ("Сухой Covid") - для тех, кто открыл для себя новую, безалкогольную реальность и собирается ее детально изучить, сидя на карантине.
Следите за нашими новостями в Twitter и Telegram
</doc>
<doc docid='bbc_features-52588733' lang='ukr' type='mono' source_url='https://www.bbc.co.uk/ukrainian/features-52588733' term='COVID'>
Крізь захисні окуляри: очі українських медиків, які борються з коронавірусом
...
Ми зробили підбірку фотографій українських медиків, які кожного робочого дня ведуть боротьбу з коронавірусом.
Усі вони - різного віку та статі, але всіх їх об'єднує робота в обласній клінічній інфекційній лікарні в Ужгороді.
Станом на 8 травня в Україні виявили понад 14 тисяч хворих на Covid-19, близько 650 з них мешкають на Закарпатті.
До 22 травня в Україні продовжили карантин, щоправда, з 11 травня його режим трохи пом'якшать, але медики закликають усіх бути дуже обачними і берегти своє здоров'я.
В Україні кожен п'ятий з 13 тисяч інфікованих - це медичний працівник. У ВООЗ вважають тривожним рівень у 10%, а показники в Україні перевищують цей рівень більш ніж удвічі.
Протягом перших місяців пандемії захист українським лікарям закуповували благодійники, волонтери і місцеві громади. Засобів захисту не вистачало, а подекуди його просто ніде було купити.
Навіть на цих фотографіях з однієї української лікарні видно, що маски, окуляри та захисні головні убори у лікарів дуже відрізняються. Ймовірно - це наслідок ситуації, коли засоби захисту шукали всюди і через кого тільки було можливо.
Хочете отримувати найважливіші новини в месенджер? Підписуйтеся на наш Telegram або Viber!
...
</doc>
<doc docid='bbc_news-51954771' lang='ukr' type='mono' source_url='https://www.bbc.co.uk/ukrainian/news-51954771' term='COVID'>
Коронавірус у Раді: у лікарні з підозрою вже другий депутат - Вельможний
Вже другий депутат Верховної Ради - Сергій Вельможний - потрапив до лікарні з підозрою на коронавірус.
Вже другий депутат Верховної Ради - Сергій Вельможний - потрапив до лікарні з підозрою на коронавірус.
Про це заявив його політичний соратник та колега по групі "Довіра" Сергій Шахов, який хворий на коронавірус і госпіталізований в Олександрівську лікарню Києва.
За словами пана Шахова, його колегу Вельможного разом з сином сьогодні госпіталізували в цю ж лікарню, де в нього діагностували коронавірус.
Сьогодні з симптомами, схожими на вірус COVID-19 мене та мого сина госпіталізували. Перший тест на коронавірус показав...
Кінець Facebook допису , автор: Сергей
Згодом Сергій Вельможний на своїй сторінці у Facebook виклав фотографію лікарів і вказав, що він дійсно в Олександрівській лікарні.
Проте пан Вельможний написав, що перший тест на коронавірус був негативний.
"Сьогодні з симптомами, схожими на вірус COVID-19, мене та мого сина госпіталізували. Перший тест на коронавірус показав негативний результат. Найближчим часом тест проведуть повторно", - написав він.
Депутат додав, що перебуває в інфекційному відділенні Олександрівської лікарні, де пройде обстеження.
Сергій Вельможний був у Верховній Раді під час позачергового засідання 17 березня.
Пан Вельможний є членом комітету з правової політики.
Проте він брав участь у роботі комітету з питань здоров'я нації, тому цей комітет йде на 14-денний карантин.
Про це написала його член Яна Зінкевич.
Пан Вельможний брав участь у робочих засіданнях в комітеті з питань здоров'я нації з підготовки законопроєкту про протидію коронавірусу.
Загалом станом на вечір 21 березня в Україні зафіксували 47 випадок інфікування Covid 19.
Троє людей померли.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51919667' lang='ukr' type='mono' source_url='https://www.bbc.co.uk/ukrainian/news-51919667' term='COVID'>
У Києві є два випадки коронавірусу
У Києві зафіксували перші випадки коронавірусу, повідомляє Міністерство охорони здоров'я.
У Києві зафіксували перші випадки коронавірусу, повідомляє Міністерство охорони здоров'я.
"Пацієнти ізольовані, їм надається симптоматичне лікування. Один пацієнт протягом інкубаційного періоду повернувся з Франції", - йдеться в повідомленні.
Таким чином, в Україні вже зафіксували 7 випадків зараження, один з них - летальний (у жінки з Житомирщини).
Зеленський хоче зупинити залізницю та метро через коронавірус
Заборона для іноземців і черги: що відбувається на українських кордонах
Також в понеділок стало відомо, що в Чернівецькій лікарні померла жінка, у якої була підозра на коронавірус.
Деякі ЗМІ спочатку повідомили, що жінка померла від коронавірусу. Однак обласна влада пояснила, що причиною смерті є неврологічна патологія.
"Напередодні у жінки взяли аналізи на наявність COVID-19, результати очікуємо найближчим часом", - повідомляє Чернівецька ОДА.
Хвора перебувала в інфекційному відділенні Чернівецької обласної клінічної лікарні, смерть констатували о 19 годині вечора. Поки що невідомо, чи був у неї коронавірус.
"Смерть настала внаслідок важкої супутньої неврологічної патології, не пов'язаної з проявами коронавірусної інфекції", - йдеться в повідомленні ОДА.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52318823' lang='ukr' type='mono' source_url='https://www.bbc.co.uk/ukrainian/news-52318823' term='COVID'>
Обмін полоненими у часи карантину: як повертали людей з "ЛНР" та "ДНР". Випуск новин
У випуску 16 квітня:
У випуску 16 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-51941430' lang='ukr' type='mono' source_url='https://www.bbc.co.uk/ukrainian/news-51941430' term='COVID'>
Хроніки коронавірусу: перший випадок у Львові, карантин в Україні можуть продовжити
Ввечері 20 березня перший випадок коронавірусу виявили у Львові, повідомив мер міста Андрій Садовий.
Ввечері 20 березня перший випадок коронавірусу виявили у Львові, повідомив мер міста Андрій Садовий.
За його словами, йдеться про мешканця Львова 1950 року народження, який нещодавно повернувся з Німеччини.
Таким чином в Україні наразі зафіксовано 27 офіційно підтверджених випадків інфікування коронавірусом.Найбільше - у Чернівецькій області, де виявлено вже 15 випадків.
Окрім того, 3 випадки зафіксували у Києві, по 2 у Київській, Житомирській та Дніпропетровській областях, по 1 - у Львівській, Івано-Франківській і Донецькій.
Троє людей померли.
Міністерство охорони здоров'я розглядає варіанти продовження карантину, якщо збережуться темпи поширення вірусу в сусідніх країнах.
Про це повідомив заступник міністра та головний санітарний лікар України Віктор Ляшко в ефірі одного з українських телеканалів.
"Готуємося до продовження карантину, це не секрет. Якщо збережуться такі темпи поширення в сусідніх країнах, карантин буде продовжено", - сказав він.
Він також зазначив, що в Україні почалося внутрішнє поширення хвороби.
У Національному банку закликали українців максимально користуватися можливістю безготівкових розрахунків.
"Робота з готівкою наражає на ризики як клієнтів банків, так і працівників", - заявив голова НБУ Яків Смолій.
Він також повідомив, що наразі НБУ відправляє готівку на карантин.
"Готівка, яку вилучають з обігу, перевозиться до сховища Національного банку на так званий карантин. А підкріплення банківських кас та банкоматів здійснюється готівкою зі сховищ, яка зберігалася там ще до початку карантину", - заявив голова НБУ.
Крім цього, за словами Якова Смолія, НБУ веде переговори з комерційними банками про зменшення комісійних на операції з перерахунку коштів з картки одного банку на рахунки іншого. Проте поки що конкретних домовленостей немає.
Троє людей на борту круїзного судна, що причалив у гавані австралійського Сіднея у четвер, показали позитивний тест на коронавірус.
Корабель Ruby Princess відвідав Нову Зеландію перед тим, як повернувся до Сіднея. На його борту було 3 800 людей, у тому числі близько 1 000 членів екіпажу.
Зараз влада намагається зв'язатися з понад 2 700 пасажирами, які висадилися у  Сіднеї.
"Ми дуже стурбовані, що ці люди завершили круїз, не знаючи, що [Covid-19] насправді був на їхньому кораблі", - заявив міністр охорони здоров'я штату Новий Південний Уельс Бред Хаззард.
Заводи електромобілів "Тесла" у США закрилися через коронавірус, але засновник компанії Ілон Маск не сидить склавши руки.
Він пообіцяв переобладнати частину обладнання під виробництво апаратів штучної вентиляції легенів (ШВЛ), якщо в Америці виникне їх нестача.
На це мер Нью-Йорка відповів у "Твіттері", що в країні вже є гостра нестача - і Маск пообіцяв допомогти.
Але попри широкі жести, Маск скептично ставиться до жорсткого карантину. Він погодився з думкою про те, що реакція на коронавірус не пропорційна загрозі.
"Припускаю, що паніка принесе більше шкоди, ніж вірус, якщо це вже не відбулося", - написав Маск.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52102633' lang='ukr' type='mono' source_url='https://www.bbc.co.uk/ukrainian/news-52102633' term='COVID'>
Коронавірус: на Тернопільщині півторарічна дитина в реанімації

Півторарічна дитина, хвора на коронавірус, проходить лікування в реанімаційному відділенні Тернопільської міської дитячої лікарні.
У її мами, яка також перебуває в лікарні, теж підтвердили коронавірус, повідомляє Тернопільський штаб для боротьби з коронавірусом у Facebook.
Крім того, в лікарні в інфекційному відділенні лікуються ще три дитини 11, 13 та 14 років.
Всього на Тернопільщині за весь час виявили 79 випадків зараження коронавірусом.
Станом на 10:00 31 березня в Україні підтвердили 549 випадків COVID-19, з них 13 летальних, 8 пацієнтів одужало.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52007793' lang='ukr' type='mono' source_url='https://www.bbc.co.uk/ukrainian/features-52007793' term='COVID'>
Коронавірус: чи можна ним заразитися двічі?
Деякі пацієнти одужали від Covid-19, їхні тести на коронавірус були негативні, але згодом знову стали позитивними. Інфікування коронавірусами, як і звичайна застуда, зазвичай виробляє у пацієнтів імунітет. То чим відрізняється цей вірус?
Деякі пацієнти одужали від Covid-19, їхні тести на коронавірус були негативні, але згодом знову стали позитивними. Інфікування коронавірусами, як і звичайна застуда, зазвичай виробляє у пацієнтів імунітет. То чим відрізняється цей вірус?
Одним із перших, хто неприємно здивував лікарів, став чоловік за 70.
У лютому йому діагностували коронавірус і помістили в ізоляцію в токійській лікарні.
За даними японського телеканалу NHK, він одужав і повернувся до звичного життя, навіть їздив громадським транспортом. Але за кілька днів він знову занедужав, у чоловіка піднялась температура.
Він повернувся до лікарні, де здивував себе і лікарів позитивним тестом на вірус.
І це - не єдиний подібний випадок в Японії. Чому так відбувається?
Луїс Енхуанес, вірусолог в Іспанському національному центрі біотехнологій (CSIC), розповів BBC, що принаймні 14% пацієнтів, які після лікування отримали негативний тест Covid-19, за деякий час знову мали позитивні результати.
Він вважає, що це не повторне інфікування, а випадки "відскоку" вірусу.
"Моє пояснення, серед багатьох інших можливих, полягає у тому, що загалом цей коронавірус імунізує населення, але імунна відповідь не дуже сильна (у деяких людей. - Ред.)", - говорить Енхуанес.
"Коли ця імунна реакція сповільнюється, вірус, який залишається в якомусь резервуарі в організмі, повертається назад", - додає вірусолог.
Деякі віруси можуть залишатися в організмі три місяці або довше.
"Коли людина отримує позитивний тест на вірус, а згодом має негативний тест, ми припускаємо, що у неї виробився імунітет, тому вірус не має з'явитися повторно", - каже Енхуанес.
"Але деякі інфекційні агенти можуть лишатися у тканинах організму, на які не поширилась захисна реакція організму - наприклад, у інших органах", - додає він.
Але у Covid-19 є дещо, що інтригує науковців, - це короткий період між одужанням та повторним позитивним тестом.
Ми знаємо, що імунітет працює по-різному при різних захворюваннях.
У випадку кору одноразової вакцинації у дитинстві зазвичай достатньо, щоб забезпечити людині довічний імунітет. Однак деякі органи охорони здоров'я рекомендують людям певного віку повторну вакцинацію більш сучасною вакциною.
Є й інші віруси, проти яких вакцини не настільки ефективні, тому  від них потрібно ревакцинуватися через регулярні проміжки часу.
А є вакцини, наприклад, проти грипу, які потрібно робити щороку, оскільки віруси мутують.
Але оскільки Covid-19 - це новий вірус, вчені досі намагаються зрозуміти, чим пояснити такий короткий проміжок часу до повторного прояву інфекції.
Ісідоро Мартінес, науковий співробітник Інституту здоров'я Карлоса III в Мадриді, каже, що хоча повторне інфікування коронавірусом трапляється, дивно, що у випадку Covid-19 це відбувається настільки швидко після негативних тестів.
"Якщо не буде стійкого імунітету, в наступні епідемії, протягом одного-двох років, ви зможете заразитися повторно. Це нормально, - розповів Мартінес BBC.
"Але дуже рідко людина повторно заражається тим самим вірусом після одужання. Також, наскільки нам відомо, цей коронавірус мутує не так сильно, як вірус грипу", - додав він.
Його пояснення схоже на думку Луїса Енхуанеса.
"Можливо, люди, які знову мають позитивні тести на Covid-19 після негативного тестування, переживають тимчасовий сплеск інфекції, перш ніж вона остаточно зникне".
Але обидва дослідники застерігають, що для розуміння природи Covid-19 потрібні подальші дослідження.
У Панамериканській організації охорони здоров'я (PAHO) розповіли BBC, що "Covid-19 - це новий вірус, про який ми з кожним днем ​​дізнаємось більше", тому не можна з певністю пояснити випадки повторного зараження.
Але науковці намагаються знайти відповідь, щоб допомогти урядам вирішити, які заходи вживати.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52536946' lang='ukr' type='mono' source_url='https://www.bbc.co.uk/ukrainian/news-52536946' term='COVID'>
Карантинне пом’якшення: які планові операції дозволив уряд
У понеділок Кабінет Міністрів дозволив частину планових операцій, які були заборонені з березня через пандемію коронавірусу.
У понеділок Кабінет Міністрів дозволив частину планових операцій, які були заборонені з березня через пандемію коронавірусу.
Зокрема дозволили "надання медичної допомоги" у регіонах, де лікарні, призначені для госпіталізації людей з Covid-19, заповнені менше, ніж наполовину.
Крім того, дозволили операції при ускладнених пологах і вагітності, медичну допомогу для породілль і новонароджених, операції для онкохворих у спеціалізованих відділеннях лікарень і паліативну допомогу у стаціонарних умовах.
Ще уряд дозволив "проведення інших невідкладних і термінових заходів з госпіталізації та планових операцій, якщо внаслідок їхнього перенесення (відтермінування) існує значний ризик для життя".
Водночас всі пацієнти, яким робитимуть планові операції, муситимуть пройти обов'язковий ПЛР-тест на коронавірус.
У понеділок уряд на позачерговому засіданні ухвалив рішення про пом'якшення карантину з 11 травня.
За словами прем'єра Дениса Шмигаля, пом'якшення не означає його повне скасування карантину - частина обмежень продовжать до 22 травня.
А далі уряд слідкуватиме за тим, як розвиватиметься ситуація з поширенням Covid-19.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52213010' lang='ukr' type='mono' source_url='https://www.bbc.co.uk/ukrainian/features-52213010' term='COVID'>
Коронавірус і ЗСУ: як живе армія під час пандемії
В української армії побільшало ворогів - до супротивника на Донбасі додався ще й коронавірус.
В української армії побільшало ворогів - до супротивника на Донбасі додався ще й коронавірус.
У Генштабі розповіли BBC News Україна, як саме борються з поширенням COVID-19 на фронті та у військових частинах.
Крім того, у ЗСУ прямо зараз проходять стратегічні реформи - були розділені посади головнокомандувача ЗСУ і начальника Генштабу, а також створене нове Командування об'єднаних сил ЗСУ.
Про все це BBC News Україна поговорила з генерал-лейтенантом Сергієм Наєвим, який очолив нове командування - саме воно координує боротьбу з коронавірусом у ЗСУ.
На Донбасі все починається з блокпостів. Зараз там розміщені підрозділи РХБ-захисту (радіаційний, хімічний, біологічний захист).
Вони дезінфікують всю техніку, яка проїжджає через пости - і військову, і цивільну - спеціальними розчинами з хлором.
"Насамперед обробляють місця найбільш імовірного контакту з руками: поручні, ручки, двері, вікна, люки, тощо", - каже Сергій Наєв.
На передовій, за його словами, обробляють бліндажі, а військовим видають індивідуальні засоби захисту і бутильовану воду.
Користуватися бійці мають одноразовим посудом, що спеціально доставляють на фронт.
Утім, як розповів BBC News Україна один з військових, маски на передовій носять не всі і не постійно - в умовах снайперських обстрілів маски все ж порушують камуфляж.
Також військові на Донбасі проходять лабораторні тести на COVID-19.
"Перевіряють, у першу чергу, тих, хто відповідно до своїх функціональних обов'язків, найбільше контактує як з військовослужбовцями, так і з цивільними. Робиться все, щоб хвороба не поширилася серед великої кількості військовослужбовців", - говорить генерал Наєв.
У зведеннях ООС віднедавна поряд з повідомленням про втрати української армії почали додавати інформацію і про випадки коронавірусу серед військових.
Якщо вірити їм, то станом на ранок 9 квітня жодного хворого на COVID-19 серед українських бійців на Донбасі немає.
У Командуванні об'єднаних сил також кажуть, що роблять запаси на випадок поширення епідемії на Донбасі.
Збирають дезінфектори, костюми біозахисту, рукавички, протичумні комплекти, респіратори і хірургічні маски, бахіли, фартухи, шапочки, інфрачервоні термометри, захисні окуляри, розпилювачі рідин, оприскувачі і т.д.
Мобільні госпіталі провели навчання евакуації хворих на COVID-19 - для цього розробили спеціальні маршрути.
А якщо інфікованих буде багато, то їх помістять у спеціальні місця для обсервації.
"Більшість необхідних контактів із цивільними службами переведено у дистанційний режим", - відзначає Сергій Наєв.
Загалом армія намагається максимально скоротити контакти військових з цивільними, які можуть переносити вірус.
Найбільше ж таких контактів може бути вже не на Донбасі, а у ППД - пунктах постійної дислокації бригад у різних регіонах України.
Через це військовим скасували відпустки, а тих, хто пішов туди раніше, медики перевіряють після повернення.
У кого виявляють симптоми - відправляють додому на самоізоляцію, їм щоденно дзвонять лікарі.
Також, за даними BBC News Україна, деяким підрозділам продовжили строки ротації на Сході України. Там, з точки зору епідемії, безпечніше.
Утім, як написав журналіст "Цензор.нет" Юрій Бутусов, ще донедавна у ППД продовжувалися шикування.
"Щодня, а в багатьох частинах і по кілька разів на день, проходять шикування всього особового складу - під різними приводами... У результаті сотні людей постійно збирають разом в тісному строю", - написав Бутусов 30 березня з посиланням на неназваних військових.
Немедленно запретить общие построения в воинских частях! Это угроза массового заражения коронавирусом

Ко мне обращаются...
Кінець Facebook допису , автор: Юрий
На питання про це Сергій Наєв відповів, що кількість нарад та шикувань в армії зменшили.
За даними BBC News Україна, зібрань у армії стало справді менше, а шикування, якщо і відбуваються, то лише на рівні роти - кілька десятків бійців.
Утім, бійців продовжують перевозити у переповнених вантажівках.
"Військові, що несуть службу в добовому наряді на КПП, проходять поглиблене медичне обстеження як до заступання в наряд, так і після нього", - додає генерал Наєв.
Медики у військових частинах, за його словами, чергують цілодобово.
Тих військовослужбовців, у кого з'являються симптоми COVID-19, ізолюють і вивозять до госпіталів.
Для цього в кожній частині чергує спеціальна машина швидкої допомоги.
Сергій Наєв відзначає, що загалом у казармах посилили санітарію, прибирають по кілька разів на день.
За даними Командування медичних сил, зараз у ЗСУ зафіксували 7 випадків зараження коронавірусом - всі за межами Донбасу.
Одна жінка - цивільна працівниця військової частини на Івано-Франківщині, померла.
118 військових перебувають на ізоляції чи самоізоляції.
При цьому, як каже генерал Наєв, ЗСУ залишаються цілком боєздатними: "COVID-19 не може підірвати нашу оперативну готовність. Попри пандемію, українські військовослужбовці здатні виконувати завдання за призначенням і готові відбивати агресію на суші, морі чи у повітрі".
На карантин перейшли і українські миротворці за кордоном.
У Косово, наприклад, вони живуть в ізольованому таборі, їм звели до мінімуму контакти з місцевими.
А у Демократичній республіці Конго в екваторіальній Африці і раніше була небезпека підхопити інфекцію - вірус Ебола. Тому миротворці там вже налагодили всі процедури з антисептиками.
Зараз українські військові без потреби по службі не залишають місця дислокації й виїжджають лише на службових машинах.
Саме під час пандемії Збройні сили переживають серйозні зміни. 28 березня розділили посади головнокомандувача ЗСУ та більш адміністративну - начальника Генштабу.
Про це йшлося ще в ухваленому у 2018 році законі про нацбезпеку.
Також в армії створили нові командування:
Все це має покращити управління армією і чітко розподілити сфери відповідальності: хто планує операції, хто проводить підготовку сил, а хто застосовує групи військ.
Нове командування наразі немає стосунку до Об'єднаних сил, утворених навесні 2018 року на Донбасі замість сил АТО, хоча за рівнем стратегічно є вищим, ніж ООС.
"Командування об'єднаних сил ЗСУ - штатний орган військового управління стратегічного рівня і відповідає за проведення об'єднаних операцій на території України, а також миротворчих операцій за її межами", - пояснює Сергій Наєв.
Тобто, мова йде про єдине командування не лише армійськими підрозділами, а й, скажімо, підрозділами поліції чи Нацгвардії, якщо їх вирішать залучити до якоїсь операції.
"Відповідно до західної військової ідеології, всі оборонні чи наступальні (і навіть миротворчі) операції є об'єднаними. І в їхньому виконанні беруть участь сили та засоби як зі складу збройних сил, так і з інших сил оборони чи безпеки", - говорить генерал Наєв.
Ініціатори армійської реформи кажуть, що все це - досвід західних країн, наприклад, Німеччини, Польщі, Литви чи стратегічного командування НАТО.
Зараз новостворене командування Об'єднаних сил ще повинне доукомплектуватися і пройти злагодження.
"На кінцевому етапі підготовки ми маємо взяти участь у навчаннях та скласти своєрідний іспит на спроможність управляти угрупованнями, відповідно до замислу застосування Збройних Сил. Тоді вважатиметься, що ми готові до виконання своїх функцій як орган управління", - відзначає генерал Наєв.
Далі Генштаб вже визначатиме, які сили передавати новому командуванню і ставитиме задачі для об'єднаних операцій.
Таких операцій може бути одразу декілька та на різних напрямках.
Нинішня ж Операція об'єднаних сил на Донбасі залишається самостійною і нею продовжує керувати генерал-лейтенант Володимир Кравченко.
Водночас Сергій Наєв не виключає, що вже після завершення підготовки нового Командування об'єднаних сил ЗСУ, йому у підпорядкування можуть передати всі військові операції.
"Зокрема, й операції Об'єднаних сил на території Донецької та Луганської областей", - припускає він. Для цього має вийти окреме рішення головнокомандувача ЗСУ.
А якщо ситуація на Донбасі чи інших ділянках навколо України загостриться, то передача командування військами та міжвідомчими угрупованнями Командуванню об'єднаних сил може відбутися негайно, резюмує генерал-лейтенант Наєв.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52134806' lang='ukr' type='mono' source_url='https://www.bbc.co.uk/ukrainian/features-russian-52134806' term='COVID'>
Коронавирус: почему он опасен для медиков
В борьбе с Covid-19 медперсонал во всем мире платит очень высокую цену. Тысячи медработников заразились вирусом, число умерших врачей неуклонно растет.
В борьбе с Covid-19 медперсонал во всем мире платит очень высокую цену. Тысячи медработников заразились вирусом, число умерших врачей неуклонно растет.
Доктора, медсестры, медбратья и другой персонал больниц - самая подверженная заражению группа, несмотря на защитные костюмы и маски. И болезнь у них тоже протекает в наиболее тяжелой форме.
Почему так происходит?
По мнению специалистов, это главным образом объясняется концентрацией вируса вокруг них.
После попадания в организм вирус поражает клетки и начинает репродуцировать сам себя, создавать собственные копии. Эти копии накапливаются в организме человека в течение последующих нескольких дней, усугубляя состояние больного.
Чем выше концентрация вируса, тем тяжелее форма связанного с ним заболевания и тем более заразным является пациент.
"Чем больше во мне вируса, тем вероятнее, что я передам его окружающим", - объясняет профессор Уэнди Барклай из Института инфекционных заболеваний при Имперском колледже Лондона.
Медики находятся в непосредственной близости к инфицированным и подвержены не просто заражению, а получению вируса в больших дозах.
По данным ВОЗ, один из пациентов в китайском Ухане, которому делали плановую операцию, заразил 14 медработников, хотя в тот момент у него еще не было симптомов коронавируса.
"Иммунная система даже очень здорового человека с трудом борется со всеми этими вирусами. Чем больше вируса попало в организм, тем сильнее будет борьба между ним и иммунитетом, - говорит профессор Барклай. - Если проводить эксперимент на животных, заражая их разными дозами вируса, то самое тяжелое состояние будет у тех, кому ввели больше всего вируса".
У человека с Covid-19 вирус может сидеть в верхних дыхательных путях и распространяться через дыхание или кашель.
"Каждый раз, когда мы дышим или говорим, из нашей носоглотки в воздух попадают капли", - рассказывает Уэнди Барклай в интервью программе Би-би-си Newsnight.
Часть этих капель оседает на поверхности, поэтому такое внимание уделяется требованиям соблюдать дистанцию и мыть руки.
Неизвестно, сколько человеку надо вдохнуть или потрогать таких зараженных капель, чтобы заболеть самому.
"В случае с вирусом гриппа, который очень хорошо изучен, достаточно проникновения в организм трех частиц, чтобы началась инфекция. О дозах Sars-CoV-2 (Covid-19) пока известно недостаточно, но, возможно, картина такая же", - объясняет эксперт.
На данный момент нельзя с точностью измерить риски для медперсонала, который постоянно находится в вирусной среде.
Есть лишь некоторые данные Всемирной организации здравоохранени (ВОЗ), по которым можно сделать определенные выводы. Например, во время вспышки SARS в 2002-2003 годах 21% всех подтвержденных случаев в мире пришелся на медперсонал.
Сейчас прослеживается похожая статистика. В Италии, например, более 6200 заразившихся - медики. Общее число заболевших в стране - более 120 тысяч.
В Испании медработников с Covid-19 на данный момент насчитывается более 6500 человек, что составляет 12% от общего числа зараженных.
В начале марта Китай сообщал примерно о 3300 заболевших врачей и сотрудников больниц. В процентном соотношении это 4-12% от всех подтвержденных случаев.
Один из чиновников в сфере здравоохранения Британии рассказал в комментарии Би-би-си, что в некоторых больницах страны до 50% персонала ушли на больничный или в самоизоляцию.
Если меры по контролю за распространением инфекции не сработают, больницы сами могут стать очагами заражения.
Врачи уже рассказывали ВВС, как они пытались раньше времени отправить по домам пациентов, у которых не было коронавируса, с тем, чтобы уберечь их от возможного заражения.
Именно такая потенциальная возможность заражения вызывает гнев у работников здравоохранения в ряде стран, поскольку им не хватает средств индивидуальной защиты (СИЗ).
Во Франции врачи подали в суд на правительство за то, что оно, по их словам, не распорядилось о наращивании производства медицинских масок, что поставило под угрозу самих медиков.
Врачи и медсестры Зимбабве объявили забастовку в знак протеста против нехватки СИЗ в момент, когда в стране вводится жесткий карантин сроком на три недели.
В Британии исполнительный директор конфедерации работников здравоохранения Нил Диксон заявил, что нехватка СИЗ подрывает доверие врачей и медсестер к системе.
Хотя власти страны и прибегли к помощи армии для распределения медицинских масок среди работников здравоохранения, "для восстановления утерянного доверия понадобится какое-то время", полагает Диксон.
"Другая проблема заключается в том, что производство этих товаров сосредоточено в странах Азии и Китае, - подчеркивает он. - А для Китая в долгосрочной перспективе будет весьма сложно обеспечивать поставки в нужном объеме".
* Материал подготовлен при участии Деборы Коэн, корреспондена Newsnight по вопросам здоровья
Следите за нашими новостями в Twitter и Telegram
</doc>
<doc docid='bbc_features-52561391' lang='ukr' type='mono' source_url='https://www.bbc.co.uk/ukrainian/features-52561391' term='COVID'>
"Катастрофа" і "карантин для бідних": чим загрожує подальша заборона метро

Заборона метро попри послаблення карантину боляче вдарить по громадянах, підірве перспективи громадського транспорту та самого уряду Дениса Шмигаля, прогнозують експерти.
Обмеження руху громадського транспорту, особливо закриття метрополітену, стало одним з ключових важелів уряду у боротьбі з коронавірусом.
Судячи з плану Кабінету міністрів щодо виходу з карантину, роботу метро збираються відновлювати мало не в останню чергу - після перукарень, магазинів, готелів та навіть ресторанів.
Прем'єр-міністр Денис Шмигаль заявив, що метро не запрацює щонайменше до 22 травня. Але, цілком можливо, що і це не кінцева дата.
Навіть більше - якщо метро і запустять наприкінці травня, користуватися ним зможуть не всі, а лише ті, хто мають спеціальні перепустки.
Такий плавний вихід з карантину, без швидкого відновлення роботи громадського транспорту підтримує і президент. "Транспорт - це прямий спосіб поширення цієї небезпеки", - сказав Володимир Зеленський напередодні.
Зважаючи, що Україна мало не єдина європейська країна, яка повністю заборонила рух метро та суворо обмежила користування наземним транспортом, BBC News Україна опитала експертів у різних сферах, щоб зрозуміти - чи доцільний шлях тотальних заборон у боротьбі з коронавірусом.
Відповідно до плану уряду, метро знову запустять і то лише за перепустками, якщо протягом 10 днів поспіль кількість осіб, як одужали, вдвічі або більше перевищуватиме кількість нових випадків.
Повністю роботу метрополітену і решти громадського транспорту збираються відновити майже наприкінці карантину - якщо протягом 10 днів поспіль кількість нових, не пов'язаних між собою випадків, буде щодня менше п'яти на область.
Зараз в Києві, наприклад, щодня виявляють по кілька десятків нових випадків, тож повноцінну роботу метро можна чекати ще багато місяців.
Водночас уряд послаблює карантин - вже з 11 травня відкриються перукарні, літні тераси ресторанів, магазини з непродовольчими товарами та низка інших підприємств.
Але дістатися на роботу працівникам цих бізнесів, якщо у них немає власного автомобіля або грошей на таксі чи корпоративну розвозку, стане справжньою проблемою, прогнозує політолог Микола Давидюк.
"Виникає враження відсутності розумного підходу, - каже він. - Ми відкриваємо малий і середній бізнес, щоб він не помирав і вийшов на роботу. Але малий і середній бізнес як раз таки їздить на громадському транспорті та метро. Тож для них нічого не змінилось".
Гліб Вишлінський, виконавчий директор Центру економічної стратегії, називає це "карантином для бідних".
"Влада не зняла горизонтальних обмежень, які унеможливлюють роботу кількох мільйонів українців з низьким та середнім достатком, - пише він в своєму блозі. - Це зробило український карантин ще менш соціально справедливим, ніж він був від початку".
У докарантинний час метро щодня користувалися щонайменше пів мільйона киян. На тисячу киян припадає 300 автомобілів, тобто 700 жителів Києва з кожної тисячі не зможуть нормально пересуватись містом, пояснює експерт з транспортного планування Дмитро Беспалов.
"Це катастрофа, що ми закрили громадський транспорт у містах, - каже він. - Транспортна доступність дає людям більше можливостей заробити гроші та не бути бідним, а у нас так просто цю транспортну доступність забирають".
В перспективі це може обернутись серйозними негативними наслідками для мешканців великих міст, переконаний Беспалов.
У цивілізованому світі іде тренд на відмову від особистих автомобілів, розвиток громадського транспорту, велосипедної та пішохідної інфраструктури. А Україна жорстко йде проти течії.
"Це дуже поганий сигнал від влади людям, - пояснює він. - Це означає, що для того, щоб зберегти свою мобільність у будь-якій незрозумілій ситуації, треба купувати автомобіль".
Доцільність жорстких обмежень на громадський транспорт та метро розкритикувала також Алла Мироненко, завідувачка відділу респіраторних та інших вірусних інфекцій ДП "Інститут епідеміології та інфекційних хвороб".
"Я кажу про це з першого дня. Ми одні закрили метро і що це дає? Чому метро має бути розсадником коронавірусу? Адже можна вдягнути маски, обробляти руки чи носити рукавички. І країна б не страждала", - обурюється вона.
Мироненко підкреслює - доки людство отримає вакцину від коронавірусу, може пройти близько двох років.
Весь цей час людям доведеться користуватись засобами захисту, щоб зберегти своє здоров'я, але це не значить, що весь цей час суспільство має жити в атмосфері суцільних заборон.
Наукових доказів, що саме транспорт - ключова ланка у розповсюдженні коронавірусу, немає, каже Павло Ковтонюк, колишній заступник міністра охорони здоров'я.
Ключове питання - дотримання гігієни і протоколів соціальної дистанції, як це і працює в інших європейських країнах.
"В метро всі заражаються не тому що один на одного кашляють, - пояснює він. - В метро багато спільних поверхонь, яких всі торкаються. Люди потім торкаються обличчя і очей, не миють рук, через це вони заражаються".
Попри хвилю критики політолог Володимир Фесенко вважає дії уряду виправданими.
"У нас перестрахувалися і пішли на випередження,- каже він. - Думаю, це одна з причин, чому у нас епідемія не набула таких масштабів, як в найбільших європейських країнах або в США".
"Якби не було обмежень по метро, я думаю, що масштаби епідемії в нас були б набагато гіршими", - додає експерт.
Він також переконаний, що уряд, копіюючи досвід Європи, найближчим часом буде все більше послаблювати карантин, тож вже наприкінці травня питання з метро можуть вирішити.
Проблемою влади політолог Микола Давидюк бачить непрофесійність та небажання брати на себе відповідальність.
"В них нема тонких розумних підходів, немає розуміння, як відкрити метро безпечно, тому вони взагалі відмовляються ухвалювати складні рішення, щоб позбутись відповідальності", - вважає він.
В середньостроковій перспективі це може мати для Кабміну Дениса Шмигаля вкрай негативні наслідки.
"Їх заводили як суперефективних менеджерів, які повинні в країні побороти економічну кризу і COVID, - каже Давидюк. - Виходячи з останніх подій, я думаю, що цей уряд може не прожити більше ста днів. Як мінімум, вони просто не отримають вотум довіри від парламенту за рік".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52253150' lang='ukr' type='mono' source_url='https://www.bbc.co.uk/ukrainian/features-52253150' term='COVID'>
Як народжують під час коронавірусу
Коронавірус змінив плани багатьох вагітних жінок та змусив системи охорони здоров'я шукати альтернативи традиційним пологам.
Коронавірус змінив плани багатьох вагітних жінок та змусив системи охорони здоров'я шукати альтернативи традиційним пологам.
Це родинне фото полонило соцмережі. Фаолан, гельською "маленький вовк", народився в ірландському Дрогеді 14 березня. За кілька днів його дідусь прийшов, щоб подивитись на малого - через вікно. Він стояв 10 хвилин, не відриваючи очей від свого першого онука.
"Три покоління соціального дистанціювання", так мати хлопчика Емма Діллон Галлахер підписала фото, яке отримало 730 тисяч лайків у Twitter.
Важко, коли близькі зовсім поруч, але водночас далеко. Коли понад усе хочеться потримати на руках малюка, але вас розділяє вікно, каже Емма. Вона народила сина до початку карантину в Ірландії, а вийшла з лікарні вже у зовсім інший світ.
Як і інші батьки новонароджених у Британії, Емма та її чоловік Мікал були на самоізоляції протягом 14 днів. Тому поки родичі знайомляться з новим членом родини тільки через вікно.
Але це лише один з прикладів того, як коронавірус змінив життя майбутніх мам.
Деякі вагітні змушені народжувати самостійно або відмовлятись від планового кесаревого розтину. Інші не зможуть народити у пологовому центрі під наглядом акушерки - доведеться робити це у звичайній  лікарні, або навіть вдома.
Лікарні також діють по-різному.
Деякі скорочують програму домашніх пологів через вірус, інші, навпаки, обирають саме цей спосіб, якщо мати та дитина не мають медичних протипоказань.
Здоровим жінкам, які планували зробити кесарів розтин без медичної потреби - наприклад, через страх народжувати самотужки, - іноді затримують або навіть скасовують операцію, розповідають у благодійній організації Birthright.
Одна жінка, що зателефонувала до групи підтримки Birthright, розповіла, що в лікарні, де їй мали робити плановий кесарів розтин, сказали, що не знають, чи зможуть зробити його у запланований день, а натомість запропонували штучні пологи.
Ніккі Деннетт-Торп народила хлопчика Стенлі 19 березня - за день до того, як всі британські школи і дитячі сади закрили на невизначений термін. Ніккі мали робити кесарів розтин, тому, коли у неї почався постійний кашель, лікарні довелося вживати спеціальних заходів.
У призначений день жінка чекала в ізольованій кімнаті, у лікарняному халаті і компресійних шкарпетках, поки персонал шукав операційну залу, яка не знадобилася б відразу після її пологів і яку можна було продезінфікувати перед наступним пацієнтом.
Ніккі хвилювалася, що це зіпсує їхню першу зустріч із сином. "Я думала, коли Стенлі вийде, то перше, що побачить - маму з татом у хірургічних масках", - розповідає вона.
Врешті-решт кесарів розтин відклали на 24 години до отримання результату тесту Ніккі на коронавірус, який, на щастя, не підтвердився.
Після пологів Ніккі з чоловіком, маленьким Стенлі та старшою дитиною "зачинилися" на двотижневу самоізоляцію. А родичам довелося чекати, щоб побачити малюка.
Національна служба охорони здоров'я Британії радить вагітним виходити на вулицю лише за крайньої потреби, адже вони належать до групи підвищеного ризику зараження коронавірусом.
Однак Королівський коледж акушерів-гінекологів (RCOG) запевнив, що "немає жодних доказів особливого ризику для вагітних жінок у порівнянні з іншими дорослими".
Експерти підкреслюють, що поки немає даних про те, що Covid-19 підвищує ризик викидня або передчасних пологів.
Вони також вважають "малоймовірним, що вірус у матері призведе до аномалій розвитку дитини".
"Серед усіх зареєстрованих випадків COVID-19 у новонароджених, всі діти одужали і почувалися добре", - додають у RCOG.
Наразі лікарням доводиться вирішувати несумісні завдання. З одного боку вони мають обмежити поширення вірусу шляхом максимально можливого недопущення людей до лікарень. А з іншого - перенаправити персонал на лікування пацієнтів з Covid-19 та звільнити місце для цих пацієнтів.
З останньої причини багато пологових центрів закрили та переобладнали під ізолятори. У деяких регіонах британки народжуватимуть в стаціонарах, в інших - лікарі радять домашні пологи, якщо немає медичних протипоказань.
За правилами перебіг пологів мають контролювати щонайменше дві акушерки або бригада "швидкої".
"Швидка" має бути доступна на випадок, якщо щось піде не так, і жінку треба буде госпіталізувати.
Однак через нестачу акушерок у деяких регіонах Британії лікарні кажуть, що не зможуть допомогти навіть під час домашніх пологів.
Але майбутню маму Ханну Чесек-Шоу це, здається, не лякає. Вона хоче народжувати тільки вдома.
"Менше за все мені хочеться йти до лікарні, - розповідає вона. - Тішуся, що малюк народиться в нашій вітальні, в приємній і спокійній атмосфері. А коли все скінчиться, я лежатиму у своєму ліжку і їстиму свою їжу".
Вона живе недалеко від лікарні у Бакінгемширі. Місцевий пологовий центр закрили, а жінкам пропонують народжувати вдома. Комусь така альтернатива не до вподоби, а от Ханна, навпаки, хвилюється тільки про те, щоб її ретельно сплановані домашні пологи не зірвалися останньої миті.
Деякі жінки готуються до того, що під час пологів нікого з близьких поруч не буде.
Хтось має доглядати за старшими дітьми, а бабусі й дідусі або інші родичі - на карантині.
Одна вагітна розповіла, що коли почнуться перейми, її чоловік відвезе її до лікарні та відразу ж повернеться додому. Її батьки живуть у Гані, тому прилетіти, звичайно, не зможуть.
"Я намагаюсь бути хороброю і не думаю про погане. Але іноді буває важко, коли згадую, що чоловіка не буде поруч. І нікому буде потримати мене за руку або погладити по спині, - каже вона. - Проте, я відкидаю такі думки та уявляю, як побачу свого малюка".
Чоловік Ребекки Кемпбелл, медсестри з Чеширу, також не міг бути поруч з дружиною, коли та народжувала.
Через проблеми зі здоров'ям він у групі ризику зараження COVID-19.
Він був присутній на пологах чотири роки тому, коли народилися їхні сини-близнюки.
І дуже засмучений, що через коронавірус не зміг розділити з дружиною радісну мить народження донечки.
Після пологів Ребецці з дитиною довелося провести в лікарні ще два тижні в самоізоляції. Вона також була готова до того, що лікарня не зможе надати їй окрему палату і доведеться тимчасово оселитися у будинку родичів.
Але це все одно краще, ніж принести додому коронавірус, пояснює вона.
Жодна з жінок, про які йдеться в цій історії, не могла навіть уявити дев'ять місяців тому, що буде народжувати під час пандемії, але, як каже Ребекка: "Ви хоробріші і сильніші, ніж думаєте".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52253163' lang='ukr' type='mono' source_url='https://www.bbc.co.uk/ukrainian/news-52253163' term='COVID'>
Коронавірус дійшов до Миколаєва
В Україні за добу зафіксовано 308 нових випадків COVID-19. Такі дані дає Центр громадського здоров'я на ранок 11 квітня.
В Україні за добу зафіксовано 308 нових випадків COVID-19. Такі дані дає Центр громадського здоров'я на ранок 11 квітня.
Перші випадки вірусу виявили у Миколаєві. Про це на брифінгу у Києві повідомив заступник міністра охорони здоров'я Олег Ляшко.
"У нас вже немає жодної області, в якій не зафіксовано випадків коронавірусної хвороби. Сьогодні перших два випадки зафіксовані в Миколаївській області. Безпосередньо в Вознесенському районі, у людей, які повернулися з Польщі. Вони не увійшли в статистику за попередню добу, але тільки що повідомили, що випадки є", - зазначив пан Ляшко.
Загалом же в країні є 2 511 лабораторно підтверджених випадки коронавірусної хвороби. Приріст підтверджених випадків коронавірусної хвороби за минулу добу становить 13%.
Внаслідок ускладнень, викликаних коронавірусом, померли 73 людини, з них 32 чоловіка та 41 жінка. Серед померлих переважають люди віком від 50-ти років (86,3%).
79 людей вже одужали, повторне лабораторне дослідження не виявило вірусу в організмі, повідомляють у Центрі громадського здоров'я України.
У Києві вже 396 підтверджених випадків захворювання на COVID-19. Серед киян, що захворіли за минулу добу - 5 медиків.
У Кіровоградській області COVID-19 знайшли у 43 медичних працівників.
У деяких областях Західної України цими вихідними запроваджують особливий режим пересування.
На Волині з 13:00 суботи до 06:00 понеділка людей попросили не виходити з дому та придбати необхідні продукти та ліки заздалегідь.
Такі обмеження запроваджують не вперше - минулими вихідними вони діяли зокрема у Тернопільській і Чернівецькій областях.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51896036' lang='ukr' type='mono' source_url='https://www.bbc.co.uk/ukrainian/news-51896036' term='COVID'>
Хроніки коронавірусу: що відбувається в Україні та світі
Світові та українські новини про поширення коронавірусу COVID-19 і боротьбу з ним.
Світові та українські новини про поширення коронавірусу COVID-19 і боротьбу з ним.
Станом на ранок неділі, по всьому світі захворіло близько 150 тисяч людей, померло близько 5,8 тисяч. Вже повністю одужали - більше 75 тисяч хворих.
Також стежте за спеціальною картою поширення короновірусу планетою.
Прем'єр-міністр України Денис Шмигаль розповів про ситуацію з поширенням коронавірусу.
"Україна залишається країною, де ситуація з коронавірусом розвивається за помірним сценарієм. Кластерів та великих спалахів хвороби у нас, на щастя, поки що немає", - запевнив він.
Денис Шмигаль також додав, що в уряді створили оперативний штаб, який аналізує ситуацію і готує рішення уряду.
Уряд ухвалив низку кроків на виконання рішення РНБО щодо протидії поширенню коронавірусу в Україні. Ситуація в країні...
Кінець Facebook допису , автор: Денис Шмигаль
"Починаючи з 0:00 понеділка 16 березня ми закриємо кордони для іноземців. Але ми завжди щиро раді поверненню українських громадян", - розповів голова уряду, однак не уточнив, як саме українці зможуть повертатися в Україну.
Зокрема з 17 березня буде закрите пасажирське сполучення з іншими країнами.
Більш детальні роз'яснення щодо повернення в Україну зробило МЗС на своєму сайті.
А посольство України у Польщі повідомило, що з 15 березня для виїзду в Україну працюватимуть лише 3 автомобільні  пункти пропуску: Дорогуськ-Ягодин, Хребенне-Рава-Руська та Корчова-Краківець.
"Також наполегливо закликаю всіх не лише відмовитися від закордонних подорожей, а й від поїздок між містами України", - порадив Денис Шмигаль.
Він також запевнив, що держава передала у лікарні "мільйони масок" і достатньо експрес-тестів.
Прем'єр закликав всіх дбати про особисту гігієну і вчасно самоізолюватися у випадку появи симптомів хвороби.
А особливу увагу - приділяти літнім людям.
"Подзвоніть своїм близьким, поцікавтеся, як у них справи, підтримайте їх", - порадив Денис Шмигаль.
Уряд також запустив сайт covid19.com.ua про ситуацію в країні.
Також розсилають смс: "У зв'язку з вірогідністю поширення COVID-19 МОЗ України рекомендує: за можливості залишатися вдома; мити/дезинфікувати руки і обмежити контакти; у випадку поганого самопочуття - звернутися до лікаря. Рекомендуємо утриматись від поїздок за кордон. Транспорт  в середині країни працює в штатному режимі. Укрпошта доставляє пенсії та грошові виплати за звичайним графіком".
В Україні - три встановлених випадки хвороби, одна жінка померла.
Президент США Дональд Трамп не заразився коронавірусом, повідомив його лікар Шон Конлі.
"Вчора ввечері після того, як я детально обговорив з президентом тестування на COVID-19, він вирішив його зробити. Сьогодні ввечері я отримав підтвердження, що тест дав негативний результат", - йдеться в заяві медика.
Дональд Трамп вирішив здати аналізи на коронавірус після зустрічі з президентом Бразилії Жаір Болсонару у Флориді.
Раніше медіа повідомляли, що мінімум п'ять членів бразильської делегації заразилися коронавірусом.
Симптоми вірусу, зокрема, були виявлені у глави пресслужби президента Бразилії Фабіо Вайнгартен. Серед хворих також мер Майамі Френсіс Суарез. А результати тесту у самого Болсонару - негативні.
Також у суботу стало відомо, що дружина прем'єр-міністра Іспанії Педро Санчеса Бегонья Гомес заразилася коронавірусом.
Не купуйте зайвого
Британські супермаркети закликали клієнтів не скуповувати зайве.
"Всім всього вистачить, якщо ми будемо діяти разом", - говориться у спільній заяві.
"Ми розуміємо вашу тривогу, але купівля понад міру необхідного може призводити до того, що іншим людям справді не вистачатиме", - додають рітейлери.
За їхніми словами, надмірний попит призводить до того, що товарів не вистачатиме найбільш вразливим верствам - літнім людям.
Мережа супермаркетів Tesco ввела обмеження на продаж певних товарів - наприклад, засоби дезінфекції, макарони і деякі консерви продають не більше п'яти в одні руки.
У Британії також обговорюють плани ізолювати вдома людей, віком 70 років і старше, щоб захистити їх від хвороби. Це може тривати кілька тижнів.
Така самоізоляція може полягати у тому, що літніх людей проситимуть залишатися вдома, не приймати гостей, а всі необхідні продукти їм залишатимуть перед дверима оселі.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52084046' lang='ukr' type='mono' source_url='https://www.bbc.co.uk/ukrainian/news-52084046' term='COVID'>
Коронавірус: 9 питань, на які ми досі не маємо відповіді
Здається, що минула вже ціла вічність, але світ дізнався про коронавірус не так вже й давно.
Здається, що минула вже ціла вічність, але світ дізнався про коронавірус не так вже й давно.
І попри неймовірні зусилля вчених з усього світу, відповіді на деякі запитання для нас досі лишаються невідомими. Ось кілька з них.
Це одне з найочевидніших і найважливіших запитань.
У світі виявлено вже сотні тисяч хворих, але йдеться лише про офіційно підтверджені випадки, і насправді ця цифра є більшою.
Але зрозуміти, якою саме є реальна кількість інфікованих, дуже непросто - хоча б тому, що чимало людей хоч і є носіями інфекції, але навіть про це не здогадуються, бо не мають жодних симптомів хвороби.
Це запитання є логічним продовженням попереднього. Оскільки ми не розуміємо, як сильно поширився коронавірус, то не можемо підрахувати й реальний рівень смертності.
Ключові симптоми коронавірусу - підвищена температура й сухий кашель.
Водночас була інформація, що в деяких пацієнтів він також може проявлятися у вигляді болю в горлі, головному болі та діареї.
Відкритим питанням лишається, чи можуть нежить або чхання бути симптомами коронавірусної інфекції.
Без сумніву, діти також можуть підхопити коронавірус, проте в більшості проявляються лише легкі симптоми хвороби.
Окрім того серед дітей, в яких виявили коронавірус, набагато нижчий рівень смертності, ніж серед представників інших вікових груп.
У випадку з іншими хворобами діти, як правило, є суперпоширювачами - зокрема, тому що контактують з великою кількістю людей (приміром, на дитячому майданчику). Але у випадку з коронавірусом досі не зрозуміло, яку роль діти відіграють в поширенні хвороби.
Ми знаємо, що спалах грипу стався в китайському Ухані наприкінці 2019 року. Вважається, що вірус передався від кажанів до невідомої тварини, від якої, зрештою й заразилася людина.
Але досі не зрозуміло, про яку саме тварину йдеться. Це означає, що представники цього виду досі можуть становити небезпеку.
Застуда і грип частіше зустрічаються в холодні пори року, але у випадку з коронавірусом все ще не зрозуміло, як ситуація зміниться з приходом літа.
Наукові радники британського уряду вже заявили, що поширення коронавірусу може не мати сезонного ефекту. А якщо він і є, то менший, ніж у випадку з грипом і застудою.
Для переважної більшості Covid-19 - це легка інфекція. Але у 20% пацієнтів виникають серйозні ускладнення. Але чому? Ми не знаємо.
Виглядає так, що частково це пов'язано зі станом імунної системи, частково - з генетичним фактором. Але точну відповідь на це запитання вченим лише доведеться віднайти.
На цю тему є багато спекуляцій. Досвід спостережень за іншими вірусами говорить нам, що в організмі людини, яка перехворіла, мають виробитися антитіла, які захищатимуть її від повторного зараження.
Чи працює це у випадку з коронавірусом - ми не знаємо, адже вірус почав поширюватися лише в грудні - пройшло замало часу, щоб робити якісь впевнені висновки.
Попри повідомлення про кілька випадків повторного зараження - є багато питань до достовірності цих даних.
Віруси постійно мутують, але в більшості випадків їхній генетичний код змінюється несуттєво.
Побоювання полягає в тому, що якщо вірус сильно мутує, то імунна система більше не розпізнає його, а вакцина не працюватиме.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52559008' lang='ukr' type='mono' source_url='https://www.bbc.co.uk/ukrainian/features-52559008' term='COVID'>
"Як я захворіла на Covid-19, одужала і стала донором"
Юлія Кикоть з Черкас підхопила коронавірус у березні, а одужавши, стала доноркою плазми для розробки ліків проти вірусу.
Юлія Кикоть з Черкас підхопила коронавірус у березні, а одужавши, стала доноркою плазми для розробки ліків проти вірусу.
Як протікала хвороба, як вона одужала і чому вирішила стати донором, - жінка розповіла ВВС News Україна.
"Я ніде не була за кордоном, весь час - вдома. На роботі вже був карантин. 21 березня у мене підвищилася температура - понад 39", - пригадує початок захворювання 41-річна Юлія Кикоть.
Гарячка трималася три дні.
Температуру Юлія не збивала, на четвертий день додався сухий кашель.
Розповідає, що коли готувала доньці їсти, зрозуміла, що не відчуває запахів та смаку.
"Так різко це стало відчутно - як відсутність зору чи слуху", - пояснює жінка.
Тоді ж вона зрозуміла, що захворювання серйозніше, ніж вона гадала, і без допомоги лікарів не впорається.
Юлія зібрала речі, сама сіла за кермо свого авто, відвезла дитину батькам та поїхала в інфекційну лікарню.
Там у неї діагностували двостороннє запалення легенів. Права доля вже майже не дихала.
"В такому стані ви взагалі не повинні були ходити, мали б задихатися, відчувати слабкість", - переказує Юлія слова здивованих лікарів, які її оглядали.
Але жінка каже, що почувалася "порівняно непогано".
Їй зробили тест, за п'ять годин він показав причину недуги - коронавірус.
"Найбільше у цей момент я переживала за своїх батьків, яким завезла дитину. Вони обоє на пенсії, в групі ризику. Я дуже переживала, що дитину, яка контактувала зі мною хворою і може бути інфікована, відправила батькам", - розповідає жінка.
Доньку та батьків Юлії не обстежували як контактних осіб.
"Я просила, щоб протестували хоча б дитину. Але тоді ще не було для таких потреб необхідної кількості тестів. Педіатр телефонувала щодня упродовж місяця, питала про стан дитини. Мій сімейний лікар мені теж весь час телефонував", - розповідає Юлія.
У її рідних ознак хвороби не було, нині вони здорові.
У стаціонарі Юлію лікували антибіотиками від пневмонії та противірусними препаратами від Covid-19.
"Ліки були з перебоями - день є, день купували мої батьки. На початках у лікарів і захисних костюмів не було. Лікарка спілкувалася зі мною без маски та окулярів - її після цього обстежували, вірус не виявили", - каже Юлія.
За її словами, через п'ять днів хворих почало додаватися: одна-дві людини кожного дня, ліки вже були у закладі постійно. Ставили крапельниці, давали таблетки, вірус лікували "Таміфлю" вранці та ввечері", - пригадує жінка.
Стан Юлії поліпшився після прийому антибіотиків. На другий день відступив кашель. На десятий день вона почувалася чудово. Знімок легень показав, що пневмонія минула.
"Другий та третій тести показали негативні результати. Мене виписали додому, де я два тижні була під наглядом сімейного лікаря", - додає Юлія Кикоть.
Те, що порівняно легко перенесла хворобу, пов'язує із тим, що займається спортом, зокрема пілатесом, а також тим, що не палить і не вживає алкоголю.
Побачивши у соцмережах оголошення однієї з фармкомпаній про потребу в донорській плазмі людей, які подолали Covid-19, Юлія одразу написала у Черкаський обласний центр служби крові.
"Якщо у моїй крові знайдуть потрібні антитіла, я буду рада, що мій внесок допоможе рятувати життя", - пояснює Юлія.
Фармацевти хочуть виробити потенційно ефективний протиковідний препарат, специфічний імуноглобулін - антитіла, зібрані у донора, і перероблені у препарат.
У Юлії рідкісна 4-та позитивна група крові, вона була здорова, тож охоче допомогла. Після 2014 року почала активніше здавати кров, бо, каже, розуміє потреби: нині її чоловік - на Сході України як учасник ООС.
За останніми даними МОЗ, в Україні 13 184 лабораторно підтверджені випадки COVID-19, 327 людей померли. У Черкаській області захворіли 314 людей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52310485' lang='ukr' type='mono' source_url='https://www.bbc.co.uk/ukrainian/press-review-52310485' term='COVID'>
Як українська "Мрія" викликала політичний скандал у Польщі
...
Найбільший транспортний літак у світі АН-225 "Мрія" після модернізації почав виконувати гуманітарні рейси та доставляти медичні матеріали для боротьби з коронавірусом у ЄС.
"Мрія" долучилась до "Русланів" і стала шостим літаком авіакомпанії "Авіалінії Антонова", що залучені до перевезень життєво важливих вантажів для боротьби з COVID-19.
У вівторок, 14 квітня, "Мрія" виконала перший такий рейс і доставила до Варшави з Китаю медичні матеріали. Але не всім це сподобалось.
Контент недоступний
Це викликало хвилю питань у польської опозиції щодо доцільності використання державних коштів на оренду цього унікального, але дуже дорогого літака.
Польський інтернет-портал Gazeta.pl  опублікувала 15 квітня матеріал про те, що лідер польської опозиційної партії "Сучасна" (Nowoczesna) Адам Шлапка подав запит до голови вищої контрольної палати Польщі.
Він попросив проконтролювати використання державних коштів для організації перевезення медичного обладнання літаком АН-225 "Мрія".
Політик підозрює, що використання саме цього літака - це нецільове використання державних коштів.
За словами пана Шлапки, міністерство державних активів Польщі 8 квітня заявило, що до Польщі перевезуть 400 тонн обладнання для боротьби з коронавірусом. Тоді як АН-225 "Мрія" привіз заледве 96 тонн.
У своїй заяві Адам Шлапка стверджує, що вартість всієї операції оцінюється в 12 млн злотих. На його думку, стільки обладнання можна було привезти іншим - дешевшим літаком.
"З інформації, доступної в ЗМІ, випливає, що вартість перельоту до Варшави становить близько 1,5 млн злотих. Якщо інформація про суму в 12 млн, про яку заявили державні компанії, що організували цей переліт, підтвердилась, то звичайний вантажний переліт обійшовся б у 12 разів дешевше, ніж літаком АН-225. Для порівняння - влада Чехії за операцію з використанням меншого літака АН-124, який привіз 102 тони обладнання, заплатила 1,3 млн Євро", - заявив Шлапка.
Варто зауважити, що не завжди вага обладнання - це гарний показник того, скільки за один раз може забрати даний літак на свій борт. Бувають, приміром, вантажі, легші за вагою, але більші за розміром. Тому необхідно також враховувати обсяг товарів, що транспортуються.
Адам Шлапка у своєму запиті вказує, що це перевезення могли здійснити літаки державної авіакомпанії LOT. Вони - менші за об'ємом і вантажністю, але їхніх потужностей вистачило б для того, щоб виконати це перевезення.
До дискусії про доцільність використання АН-225 долучилися інші польські політики.
Про це, зокрема, пише Gazeta.pl у матеріалі від 15 квітня.
Контент недоступний
У вівторок зранку у Варшавському аеропорту імені Фридерика Шопена приземлився літак АН-225 "Мрія". Він привіз до Польщі 100 тонн захисних засобів з Китаю. На його борту було 76 тонн захисних комбінезонів, 11 тонн щитів для захисту обличчя та 9 тонн медичних масок.
Це викликало хвилю питань щодо ваги цього вантажу.
АН-225 "Мрія" може брати на борт 225 тонн, чому ж до Польщі потрапило значно менше товару, цікавляться деякі коментатори.
Відповісти на це запитання видання попросило Chapman Freeborn Airchartering Ltd. - брокерську компанію, яка була посередником оренди цієї унікальної машини.
Їхній представник заявив виданню Gazeta Wyborcza, що щоденно вони виконують рейси з Китаю за допомогою різних літаків. І тут йдеться не про вагу, а про об'єм вантажу.
До дискусії також долучився міністр державних активів Польщі Яцек Сасін.
"Цей один переліт зміг замінити близько 10 рейсів державної авіакомпанії LOT. Наступні перевезення будуть реалізовані за допомогою вантажних літаків LOT. Цей літак надвеликої вантажності більше використовуватись не буде", - зазначив він.
Gazeta Wyborcza надіслала запит до міністерства державних активів Польщі з проханням озвучити вартість оренди АН-225. Однак відповіді поки не отримала.
За оцінками експертів, оренда такого літака може коштувати близько 3 млн доларів.
Прем'єр-міністр Польщі Матеуш Моравецький також прокоментував ситуацію з АН-225. Він назвав цей переліт винятковим.
"Заявки на оренду цього літака подавали кілька країн, а перемовини щодо його оренди тривали не один день. Це унікальний транспортний засіб, - заявив пан Моравецький. - А вівторковий рейс буде не останнім, що привіз до Польщі засоби для боротьби з коронавірусом".
Хочете отримувати найважливіші новини в месенджер? Підписуйтеся на наш Telegram або Viber!
...
</doc>
<doc docid='bbc_news-52423973' lang='ukr' type='mono' source_url='https://www.bbc.co.uk/ukrainian/news-52423973' term='COVID'>
"Паспорт про одужання від коронавірусу" може сприяти новим спалахам хвороби
Всесвітня організація охорони здоров'я (ВООЗ) заявляє, що наразі немає доказів, що люди, які перехворіли на Covid-19 та мають антитіла, захищені від повторного зараження.
Всесвітня організація охорони здоров'я (ВООЗ) заявляє, що наразі немає доказів, що люди, які перехворіли на Covid-19 та мають антитіла, захищені від повторного зараження.
Про це йдеться у науковій довідці, оприлюдненій ВООЗ.
Документ підготовлений як відповідь на припущення урядів деяких країн про те, що ті, хто перехворіли на коронавірус, можуть отримувати щось на кшталт "паспорту про імунітет" або "сертифікат відсутності ризику". Цей сертифікат, буцім-то, підтверджуватиме захищеність людини проти хвороби і дозволятиме людям безперешкодно повернутися на роботу чи подорожувати. У ВООЗ застерігають від цього.
"ВООЗ і надалі продовжує вивчати докази, як реакцію антитіл на SARS-CoV-2, - йдеться у повідомленні. - Більшість із цих доказів свідчить, що люди, які одужали після інфекції, мають антитіла до вірусу. Проте у деяких випадках у тих, хто одужав, рівень антитіл є дуже низьким, що дозволяє припустити, що для одужання критично важливим є також і клітинний імунітет".
"Станом на 24 квітня 2020 року жодне з досліджень не підтвердило, що присутність антитіл до SARS-CoV-2 означає імунітет до подальшого інфікування людини цим вірусом", - повідомляють у ВООЗ.
Там також закликали людей, які вважають, що вже мають імунітет до хвороби, бо вже перехворіли на коронавірус, не нехтувати рекомендаціями системи громадської охорони здоров'я.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51596865' lang='ukr' type='mono' source_url='https://www.bbc.co.uk/ukrainian/news-51596865' term='COVID'>
Коронавірус: інкубаційний період може бути довшим за 14 днів
70-річний чоловік у провінції Хубей заразився на коронавірус, але не мав симптомів хвороби впродовж 27 днів - повідомляє Reuters з посиланням на інформацію місцевої влади.
70-річний чоловік у провінції Хубей заразився на коронавірус, але не мав симптомів хвороби впродовж 27 днів - повідомляє Reuters з посиланням на інформацію місцевої влади.
Це означає, що інкубаційний період хвороби може бути довшим, ніж 14 днів, як вважали до цього.
У разі, як інформація про довший інкубаційний період підтвердиться, зусилля щодо обмеження поширення вірусу, від якого померли понад 2 тисячі людей, будуть складнішими.
Як ідеться на офіційному сайті влади провінції Хубей, що стала епіцентром поширення вірусу, 24 січня чоловік повернувся до Шеньнунцзя, що на північному заході Хубей, зі східної частини Ечжоу, де він контактував зі своєю інфікованою сестрою. Він подорожував власною машиною.
20 лютого в нього піднялася температура, а наступного дня тест на вірус дав позитивний результат.
Разом із тим, як заявив секретар РНБО Олексій Данилов, в української влади немає даних про збільшення інкубаційного періоду хвороби. За його словами, вітчизняні фахівці підтримують контакт з багатьма лабораторіями світу, і поки ніхто не надав інформації щодо збільшення інкубаційного періоду коронавірусу COVID-19.
"У нас є вірусологи, які зі світом спілкуються, і ніякого збільшення терміну не існує", - заявив секретар РНБО на прес-конференції в Нових Санжарах Полтавської області, де в медцентрі Нацгвардії проходять обсервацію евакуйовані 20 лютого з Китаю.
За повідомленням МОЗ, станом на ранок 22 лютого у світі зареєстровано 77 661 випадок захворювання COVID-19, з них 2360 (3,0%) померли, водночас 20925  (26,9%) осіб одужали.
У 82% усіх випадків гострої респіраторної хвороби, спричиненої  коронавірусом, зафіксовано в одній провінції Китаю - Хубей.
За межами Китаю зафіксовано 1267 випадків у 27 країнах світу. В країнах Європи - 64 випадки. Найбільше - 20 випадків - в Італії. У Німеччині - 16, Франції - 12, Великобританії - 9, Росії та Іспанії по 2, у Швеції і Бельгії  - по одному.
В Україні, за даними МОЗ, не зафіксовано жодного лабораторно підтвердженого випадку гострої респіраторної хвороби, спричиненої коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52001266' lang='ukr' type='mono' source_url='https://www.bbc.co.uk/ukrainian/news-52001266' term='COVID'>
Хроніки коронавірусу: у світі 350 тисяч хворих, Balenciaga та Yves Saint Laurent шитимуть маски

23 березня кількість заражених коронавірусом в світі перевищила 350 тисяч людей. Понад 15 тисяч із них померли, понад 100 тисяч - одужали.
Лідерами за смертністю у світі й надалі залишаються Італія (понад 5 тисяч смертей), Китай (понад 3 тисячі) та Іспанія (понад 2 тисячі).
Французька корпорація Kering повідомила, що майсетрні фешн-брендів Balenciaga та Yves Saint Laurent, які їй належать, займуться виробництвом медичних масок.
Окрім того, в компанії розповіли, що найближчими днями передадуть французькій владі три мільйони масок, закуплених в Китаї.
Також Kering повідомила про пожертву на користь Інституту Пастера в Парижі - для підтримки досліджень коронавірусу COVID-19.
Скандальний голлівудський продюсер Гарві Вайнштейн заразився коронавірусом. Це підтвердило тестування.
В лютому його визнали винним у зґвалтуванні та сексуальних насильствах і засудили до 23 років ув'язнення.
Вайнштейн наразі перебуває у виправному закладі Венде, його відправили в ізоляцію, щоб він не заразив інших в'язнів.
Також в неділю підтвердив, що захворів на коронавірус, 79-річний іспанський оперний співак Пласідо Домінго.
Співак запевнив, що почувається добре, але перебуває у самоізоляції разом з родиною.
Канцлерка Німеччини Ангела Меркель у неділю оголосила, що йде на карантин, оскільки у п'ятницю вона зустрілася з лікарем, в якого пізніше діагностували коронавірус.
Також з метою боротьби з розповсюдженням пандемії уряд Німеччини заборонив зустрічі більш як двох людей поза роботою та домом протягом двох тижнів.
Щонайменше 23 в'язні загинули під час бунту у в'язниці Боготи. 83 отримали поранення.
Заворушення спричинила напруга через поширення коронавірусу. В'язні по всій країні протестують проти перенаселеності закладів позбавлення волі та поганої медичної допомоги.
Канада слідом за Австралією офіційно визнала, що через коронавірус не відправить своїх атлетів на Олімпійські ігри в Токіо, проведення яких запланували на липень-серпень цього року.
Спортсменам рекомендували готуватися до участі в Олімпіаді у 2021 році.
Таке рішення Канади ще більше ставить під сумнів, що ігри цього року взагалі відбудуться.
Міжнародний олімпійський комітет пообіцяв ухвалити рішення щодо Олімпіади 2020 - в найближчі чотири тижні.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52411282' lang='ukr' type='mono' source_url='https://www.bbc.co.uk/ukrainian/news-52411282' term='COVID'>
Українців обіцяють масово перевіряти на COVID-19 новими тестами
В Україні найближчим часом можуть запровадити масове тестування на коронавірус. При цьому будуть використовувати нові тести. Про це заявив головний санітарний лікар Віктор Ляшко в ефірі програми "Право на владу".
В Україні найближчим часом можуть запровадити масове тестування на коронавірус. При цьому будуть використовувати нові тести. Про це заявив головний санітарний лікар Віктор Ляшко в ефірі програми "Право на владу".
За його словами, йдеться про специфічні ІФА-тести для виявлення антитіл до хвороби. Їх в Україні раніше не проводили. Такі тести зараз лише випробовують.
"Найближчим часом буде масове тестування населення саме на наявність антитіл. Це буде показувати, перехворів чи не перехворів на коронавірусну хворобу, чи сформований імунітет. Ми не маємо чітких наукових даних, якої тривалості цей імунітет. Але поки можемо судити про те, що в кого є ці антитіла, імунітет справляється ці три місяці", - заявив Ляшко.
Чиновник ззаначив, що українські лабораторії готові проводити мільйон таких тестів на добу.
На жаль, ваш браузер не може відобразити мапу
Станом на 24 квітня в Україні 7,6 тис. випадків COVID-19.
Тестування на COVID-19 в Україні раніше проводили експрес тестами, які не дуже точні, та методом ПЛР, що вважається найбільш надійними.
За даними МОЗ, вже провели 77 тисяч тестувань методом ПЛР. Статистику експрес тестів не ведуть.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52171965' lang='ukr' type='mono' source_url='https://www.bbc.co.uk/ukrainian/news-52171965' term='COVID'>
Хроніки коронавірусу: буде найважчий тиждень і багато смертей, каже Трамп
Президент США Дональд Трамп порадив американцям готуватися до "найважчого тижня" пандемії коронавірусу, тоді як у суботу в штаті Нью-Йорк зафіксували рекордну кількість смертей за день - 630.
Президент США Дональд Трамп порадив американцям готуватися до "найважчого тижня" пандемії коронавірусу, тоді як у суботу в штаті Нью-Йорк зафіксували рекордну кількість смертей за день - 630.
Тим часом, в Італії й Іспанії кількість смертей і нових заражень почала поступово знижуватись.
В Україні на ранок неділі зафіксували 1251 випадок коронавірусної хвороби, 32 людини померли.
Загалом у світі вже померли понад 60 000 людей, понад 1,1 мільйона інфіковані, свідчать дані американського Університету Джона Гопкінса.
Президент США Дональд Трамп порадив американцям готуватися до "найважчого тижня" пандемії, спрогнозувавши зростання смертності.
"Будуть смерті", - сказав він на своєму щоденному брифінгу, похмуро оцінивши перебіг подій у наступні дні.
Найбільш постраждалим штатам він пообіцяв виділити більше медичних засобів та допомогу військових.
"Це, мабуть, буде найважчий тиждень, - між цим тижнем і наступним. На жаль, смерті буде дуже багато, але набагато менше смерті, ніж якби ми цього не зробили (обмежувальні заходи. - Ред.), але буде смерть", - сказав пан Трамп.
Тим не менше, на Великдень він запропонував послабити рекомендації щодо соціальної дистанції.
"Ми повинні відкрити нашу країну знову, - сказав він. - Ми не хочемо, аби це тривало місяцями, місяцями та місяцями".
Кількість підтверджених випадків інфікування у США перевищила 300 000, що є найвищим показником у світі.
Станом на суботу в США померли майже 8 500 людей із  Covid-19, найбільше - у штаті Нью-Йорк, який є епіцентром спалаху.
У суботу в цьому штаті зафіксували ще 630 смертей від коронавірусу. Зараз у штаті майже стільки ж випадків коронавірусної хвороби (понад 113 000), як у всій Італії.
Прем'єр-міністр Іспанії Педро Санчес заявив, що країна "близька до проходження піку інфекцій", оскільки кількість смертей падає другий день поспіль.
Пан Санчес також продовжив обмежувальні заходи в країні до 25 квітня, заявивши, що вони рятують життя людей.
"Це - найскладніші дні нашого життя", - сказав він у зверненні до нації, оголосивши про продовження обмежень на два тижні.
Напередодні в країні зафіксували 809 смертей - найнижчий денний показник за увесь тиждень.
Загалом в країні померли 11 744 людей із коронавірусом. Загальна кількість випадків зараження по країні - 124 736, і цей показник зараз вищий, ніж в Італії.
Королева Великої Британії Єлизавета ІІ у неділю виступить із телезверненням до британців.
Вона дуже рідко виступає зі спеціальними зверненнями до нації у часи криз. Це буде лише четвертий такий випадок за її 68-річне правління.
Королева наголосить на великому значенні самодисципліни та рішучості під час пандемії коронавірусу.
Вона також визнає горе, біль та фінансові труднощі, з якими стикаються британці.
"Це часи дестабілізації в житті нашої країни: дестабілізації, яка принесла комусь горе, багатьом - фінансові труднощі і величезні зміни в повсякденному житті всіх нас", - скаже королева.
Звернення знімав один оператор у захисному вбранні, а решта технічного персоналу перебувала в іншій кімнаті.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52381384' lang='ukr' type='mono' source_url='https://www.bbc.co.uk/ukrainian/news-52381384' term='COVID'>
Коронавірус в Україні: майже 500 нових випадків за добу
Станом на ранок 26 квітня в Україні зареєстрували 8 617 випадків коронавірусної інфекції. Про це повідомляє Центр громадського здоров'я МОЗ України.
Станом на ранок 26 квітня в Україні зареєстрували 8 617 випадків коронавірусної інфекції. Про це повідомляє Центр громадського здоров'я МОЗ України.
За минулу добу це захворювання підтвердили у 492 людей.
Загалом від початку епідемії провели 89 373 ПЛР-тестів.
Найбільше випадків COVID-19 у Чернівецькій області - 1341, далі йдуть Київ (1 188) та Івано-Франківська область (731).
Усього в Україні госпіталізовано 2 750 людей. 107 пацієнтів перебувають на апараті штучної вентиляції легенів (ШВЛ), серед них одна дитина.
Внаслідок викликаних хворобою ускладнень померли 209 людей, водночас одужали вже 840.
Напередодні міністр охорони здоров'я України Максим Степанов розповів про початок постачання ПЛР-систем від українських виробників.
24 квітня компанія ТОВ "Укргентех" здійснила першу таку поставку на 2 тисячі ПЛР-систем (одна ПЛР-система - це 100 тестів). Їх розподілили по регіонах України.
25 квітня відбулася поставка ще на 1 тисячу ПЛР-систем, а на 26 квітня заплановане постачання ще 1,5 тисяч систем.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52451658' lang='ukr' type='mono' source_url='https://www.bbc.co.uk/ukrainian/news-52451658' term='COVID'>
Від інсульту до енцефаліту: як COVID-19 вражає мозок та нервову систему
Зараження COVID-19 не обмежується інфекцією дихальних органів. Як показують практичні дослідження, у багатьох пацієнтів вірус вражає і нервову систему.
Зараження COVID-19 не обмежується інфекцією дихальних органів. Як показують практичні дослідження, у багатьох пацієнтів вірус вражає і нервову систему.
Механізм його впливу на нервові клітини поки що не вивчений, проте вчені не сумніваються, що зв'язок є: тимчасову втрату смаку або нюху визнали специфічними симптомами COVID-19 ще у середині березня.
Крім того, з носоглотки вірус здатний проникати безпосередньо у головний мозок, а це в свою чергу може спровокувати цілий ряд ускладнень і порушувати нормальну роботу практично будь-якого органу.
Список можливих супутніх захворювань величезний: від проблем з травленням і закупорювання судин до серцевої недостатності і енцефаліту.
Через чотири місяці з початку епідемії вченим, як і раніше, дуже мало відомо про вірус SARS-CoV-2 і його дію на організм людини.
Загальна картина інфекції складається з крупинок, з сотень статей у наукових журналах, де лікарі з усього світу діляться досвідом лікування коронавірусних пацієнтів.
У результаті продовжує розширюватися список можливих симптомів COVID-19 (їх уже більше десятка), а разом з ним - і наші уявлення про те, які ще органи може вражати вірус та які ускладнення може викликати хвороба, крім пневмонії.
Найчастіше медики описують порушення роботи нервової системи.
Одразу два дослідження - у Франції і Китаї - дійшли висновку, що неврологічні симптоми у тій чи іншій формі відчувають більше третини заражених.
Однак в цілому нова інфекція відрізняється значно більш різнобічним і навіть індивідуальним підходом.
У списку описаних ускладнень COVID-19, з якими медикам довелося зіткнутися на практиці, є і хвороби шлунково-кишкового тракту, і проблеми з серцем, і порушення згортання крові.
Але й нервову систему вірус може вражати дуже по-різному - мова далеко не лише про тимчасову втрату смаку.
Зокрема, як побічні прояви COVID-19 описані кілька випадків енцефаліту (запалення мозку), а також синдрому Гієна-Барре: імунна система пацієнта починає атакувати власні нервові клітини, що призводить до м'язової слабкості, а у тяжких випадках - до паралічу.
Американські медики стурбовані повідомленнями про те, що тільки в Нью-Йорку за два тижні у коронавірусних пацієнтів було зафіксовано п'ять випадків обширного інсульту - причому у відносно молодих людей (до 50 років), без інших яскраво виражених симптомів COVID-19.
За попередніми даними, побічними ефектами запалення від коронавірусу в них утворилися тромби у великих судинах - що у підсумку і призвело до гострого порушення мозкового кровообігу.
Однак в основному неврологічні розлади спостерігаються все ж у важких хворих. У таких випадках ці симптоми іноді залишаються навіть після одужання пацієнтів від COVID-19.
Порушити роботу нервової системи вірус може як побічно, шляхом надмірної активізації імунної системи (так званий цитокіновий шторм), так і безпосередньо. Це з'ясувалося у результаті розтину тіл загиблих від COVID-19.
Вірусні частинки у жертв були виявлені в тому числі і в головному мозку. Є версія, що інфекція потрапляє туди з дихальних шляхів через нюхові рецептори в носі.
Це не якась унікальна здатність нового коронавірусу. Аналогічну інфекцію в мозку можуть викликати й деякі інші віруси, зокрема грипу та кору - що також іноді призводить до неврологічних захворювань, хоч і досить рідко.
Щоправда, у випадку з COVID-19 справа йде трохи складніше. По-перше, число заражених вже перевищило 3 млн - а значить, навіть рідкісних випадків загалом виявляється чимало.
А по-друге, якщо вірус все ж потрапив у мозок, подальше зараження майже неминуче: на поверхні мозкових клітин є той самий мембранний рецептор ACE2, через який вірус легко проникає всередину, викликаючи запалення.
Цей же рецептор є і у клітин, що вистилають внутрішню поверхню кровоносних судин - тому в тяжких випадках вірус проривається з дихальних органів у загальний кровотік. В результаті тромботичні ускладнення виникають майже у кожного третього хворого на коронавірусну пневмонію.
З кров'ю вірус може потрапити вже у будь-які органи, в тому числі і в мозок. Однак, за останніми даними, майже половина всіх інфікованих переносять COVID-19 взагалі без симптомів.
Намагаючись зрозуміти, чому в одних людей хвороба протікає абсолютно непомітно, а в інших призводить до настільки тяжких наслідків, у Британії провели дослідження кількох тисяч пар ідентичних близнюків.
За попередніми даними, складність хвороби, багато її симптомів, а можливо, й сама ймовірність зараження досить сильно залежать від генетичних факторів, тобто - від спадковості.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52118922' lang='ukr' type='mono' source_url='https://www.bbc.co.uk/ukrainian/features-52118922' term='COVID'>
Коронавірус: чому він такий небезпечний для медиків
У боротьбі з Covid-19 медичні працівники в усьому світі платять високу ціну.
У боротьбі з Covid-19 медичні працівники в усьому світі платять високу ціну.
Тисячі з них заразилися коронавірусом, надходить все більше повідомлень про померлих медпрацівників.
Попри захисний одяг та маски, лікарі та медсестри, схоже, більш схильні до зараження, ніж більшість людей, і, можливо, також мають вищу ймовірність тяжкого перебігу хвороби.
Але чому так відбувається?
Експерти вважають, що основна причина полягає у кількості вірусу, з яким медики мають справу щодня.
Після того, як вірус потрапляє в організм, він проникає у клітини і починає розмножуватися. Отже, протягом кількох наступних днів кількість вірусу в організмі людини збільшується.
Чим більше "вірусне навантаження" - так називають концентрацію вірусу - тим вища ймовірність тяжчого перебігу хвороби, і пацієнт має більше шансів заразити інших.
"Чим більше вірусу всередині мене, тим більша ймовірність, що я можу заразити вас", - заявила професорка Венді Барклай з кафедри інфекційних хвороб Імперського коледжу Лондона в ефірі програми BBC Newsnight.
Лікарі та медсестри часто перебувають у дуже тісному контакті з людьми, які сильно заражені та мають багато вірусу в організмі, тобто вони зазнають впливу дуже високих доз вірусу.
За даними Всесвітньої організації охорони здоров'я (ВООЗ), один пацієнт, якого оперували у лікарні в китайському Ухані, заразив 14 медичних працівників ще до появи у нього гарячки.
Проф. Барклай каже, що навіть імунній системі здорової людини дуже важко боротися з такою кількістю вірусів.
"Кількість вірусу, яким ви заразилися, майже напевно визначає баланс сил у битві - війні, яка триває між вірусом та вашою імунною системою, - каже вона. - Якщо в межах експерименту заразити тварин різними дозами вірусу, то тяжче хворітимуть ті тварини, які отримали вищу дозу вірусу".
Якщо у людини є вірус Covid-19, також відомий як Sars-CoV-2, він може перебувати у верхніх дихальних шляхах, готовий до розповсюдження через дихання чи кашляння.
"Щоразу, коли ми дихаємо або говоримо, з нашого горла та носа  виділяються крапельки, які потрапляють у повітря", - каже професорка Барклай.
Деякі з цих крапельок осідають та заражають поверхні. Ось чому нам варто зберігати дистанцію і мити руки.
Наразі невідомо, скільки таких частинок має потрапити в організм, щоб людина захворіла.
"При грипі, вірус якого нам добре відомий, достатньо всього трьох частинок, які потрапляють в організм і розпалюють інфекцію. Щодо Sars-CoV-2 точної інформації немає, але ця кількість також може бути дуже малою", - додає проф. Барклай.
Ми досі не знаємо достеменно, наскільки постійний контакт із вірусом впливає на медичних працівників на передовій.
Але дані ВООЗ щодо спалаху SARS у 2002-2003 роках свідчать, що 21% заражених становили медпрацівники.
Подібна ситуація відбувається й серед тих, хто лікує пацієнтів із Covid-19.
В Італії серед усіх людей, у яких підтвердили коронавірус, було 6 200 медиків.
В Іспанії, за оцінками, їх близько 6500 - або 12% випадків зараження.
У Китаї, за підрахунками, на початку березня були заражені близько 3300 медичних працівників.
Це означає, що десь 4-12% підтверджених випадків коронавірусу в світі - це медики.
Один із британських чиновників охорони здоров'я розповів BBC, що у деяких районах на лікарняних перебувають до 50% співробітників лікарень.
І якщо заходи, яких вживають для боротьби з інфекцією, перестануть працювати, лікарні можуть стати осередками поширення вірусу.
Лікарі розповіли ВВС, що вони намагаються якомога швидше виписувати пацієнтів, у яких немає коронавірусу, щоб захистити їх від зараження.
Саме через постійний вплив вірусу, якого зазнають медики, у багатьох країнах лікарі та медсестри скаржаться на брак засобів індивідуального захисту (ЗІЗ).
У Франції лікарі судяться з урядом через те, що їх не забезпечують масками, і таким чином наражають на небезпеку.
У Зімбабве, де запроваджують тритижневий карантин, щоб спробувати зупинити поширення вірусу, медпрацівники страйкують через відсутність у них ЗІЗ.
Ніл Діксон, виконавчий директор британської організації медичних працівників, каже, що відсутність достатньої кількості захисних засобів у Британії, підірвала довіру лікарів та медсестер.
Хоча британський уряд залучив армію, щоб передати медпрацівникам мільйони масок, для відновлення цієї довіри знадобиться час, вважає пан Діксон.
"Інша проблема полягає в тому, що виробництво цих матеріалів, як правило, зосереджено в Азії та Китаї. І для Китаю забезпечення їхнього безперебійного постачання в довгостроковій перспективі стане серйозним викликом".
*Матеріал підготовлений за участі Дебори Коен, кореспондентки Newsnight з питань здоров'я
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52043068' lang='ukr' type='mono' source_url='https://www.bbc.co.uk/ukrainian/news-52043068' term='COVID'>
Померла ще одна жінка з позитивним експрес-тестом на коронавірус COVID-19
На Сумщині померла жінка, у якої експрес-тест показав наявність коронавірусу. Утім, чи пов'язана її смерть з COVID-19, ще мають показати додаткові аналізи.
На Сумщині померла жінка, у якої експрес-тест показав наявність коронавірусу. Утім, чи пов'язана її смерть з COVID-19, ще мають показати додаткові аналізи.
Загалом же в Україні станом на вечір середи підтверджено 145 випадків COVID-19 - 32 нових за день.
Сама померла жінка була з Конотопського району, повідомляє Сумська ОДА.
"Причини смерті жінки встановлюються, оскільки результати експрес-тесту є попередніми і не є підставою встановлення остаточного діагнозу", - попереджають там.
Якщо діагноз підтвердиться, це буде п'ята смерть в Україні від коронавірусу.
У Сумській ОДА раніше повідомляли, що місцева влада разом з медиками та поліцією намагаються встановити всіх осіб, з якими контактувала жінка.
Ті, кого вже вдалося встановити, перебувають "на самоізоляції під медико-санітарним наглядом".
А мер Конотопа Артем Семеніхін писав про те, що жінці - 76 років, вона з села Козацького Конотопського району.
В Конотопі щойно діагностували перший випадок захворювання на Коронавірус. Жінка 78 років з села Козацького...
Кінець Facebook допису , автор: Артем Семеніхін - міський голова Конотопа
Вона була у свідомості, її підключили до апарату штучної вентиляції легень.
Утім пізніше вона померла.
"Жінці було зроблено два тести на наявність у неї COVID-19 (Коронавірус). Обидва показали позитивний результат. Взято ще додаткові аналізи і відправлені в лабораторію до міста Суми", - писав Артем Семеніхін.
"Чекаємо на результати розтину", - додав він пізніше.
Підтвердження чи спростування діагнозу померлої має надійти у п'ятницю.
Загалом же станом на 22:30 25 березня в Україні було підтверджено 145 випадків COVID-19.
Зокрема 32 нові випадки за день.
Підтверджено 145 випадків COVID-19
(станом на 22:30 25 березня)

За результатами досліджень вірусологічної...
Кінець Facebook допису , автор: Центр громадського здоров’я України
Перед цим у середу стало відомо, що у Тернопільській області помер чоловік, хворий на COVID-19.
"Це мешканець села Ковалівка Монастириського району. Чоловікові було 68 років. Висловлюємо співчуття рідним чоловіка", - повідомли у регіональному штабі боротьби з коронавірусом.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_features-51934466' lang='ukr' type='mono' source_url='https://www.bbc.co.uk/ukrainian/features-51934466' term='COVID'>
Як довго коронавірус живе на поверхнях?
Підхопити Covid-19 можна, торкаючись до поверхонь, заражених новим вірусом, і наразі вчені з'ясовують, як довго він може виживати поза людським організмом.
Підхопити Covid-19 можна, торкаючись до поверхонь, заражених новим вірусом, і наразі вчені з'ясовують, як довго він може виживати поза людським організмом.
Із поширенням коронавірусу зростає і наш страх торкатися різних поверхонь.
По всьому світу зараз можна спостерігати однакову картину: люди намагаються відкрити двері ліктями, пасажири у  громадському транспорті намагаються не торкатися поручнів, а офісні працівники щоранку завзято труть свої столи.
У багатьох містах активно дезінфікують транспорт та вулиці, посилено прибирають в офісах, лікарнях та магазинах. Подекуди добровольці вночі навіть чистять клавіатури банкоматів.
Як і багато інших респіраторних вірусів, зокрема грип, Covid-19 поширюється через крихітні крапельки, що виділяються з носа та рота зараженої людини під час кашлю чи чхання.
Кінець Youtube допису , автор: BBC News Україна
Під час одного кашляння може виділитися до 3000 таких крапель. Ці частинки можуть осідати на інших людей, одяг та поверхні навколо них, але деякі дрібніші частинки можуть залишатися у повітрі.
Також є свідчення того, що вірус довше виживає у фекальних виділеннях, тому кожен, хто не миє ретельно руки після відвідування туалету, може заразити все, до чого доторкнеться.
Варто зазначити, що за даними Центрів контролю та профілактики захворювань (CDC), торкнутися до поверхні або предмета, на яких є вірус, а потім - до свого обличчя - "не є основним способом поширення вірусу".
Попри це CDC, Всесвітня організація охорони здоров'я (ВООЗ) та інші організації охорони здоров'я наголошують, що миття рук і щоденна дезінфекція поверхонь, до яких часто торкаються, є ключовим фактором у запобіганні поширення Covid-19. Тож хоча ми досі не знаємо точно, скільки випадків зараження спричиняються безпосередньо забрудненими поверхнями, експерти радять бути обережними.
Наразі вчені намагаються з'ясувати, як довго SARS-CoV-2 - назва вірусу, який викликає захворювання Covid-19 - може виживати поза людським організмом.
Нілтьє Доремален, вірусолог з Національного інституту здоров'я США (NIH), та її колеги зробили кілька перших тестів того, як довго SARS-CoV-2 може виживати на різних поверхнях.
Їхнє дослідження показує, що вірус може виживати в краплях до трьох годин після того, як потрапить у повітря під час кашляння. Дрібні крапельки розміром від 1 до 5 мікрометрів - приблизно в 30 разів менші за ширину людської волосини - у спокійному повітрі можуть перебувати кілька годин.
Це означає, що вірус, що циркулює в нефільтрованих системах кондиціонування, житиме не більше пари годин, тим більше, що у рухомому повітрі краплі швидше осідають на поверхнях.
Але дослідження NIH виявили, що вірус SARS-CoV-2 довше живе на картоні - до 24 годин, і до 2-3 діб на пластикових і нержавіючих поверхнях.
Отримані дані свідчать про те, що вірус може довго жити на дверних ручках, пластикових або ламінованих поверхнях та інших твердих предметах. Однак дослідники виявили, що мідні поверхні, як правило, вбивають вірус приблизно за чотири години.
Але є й швидший спосіб - дослідження показали, що коронавірус можна знищити за хвилину за допомогою дезінфекції поверхонь 62-71% спиртом або 0,5% відбілювачем з перекисом водню або побутовим відбілювачем, що містить 0,1% гіпохлориту натрію.
Наразі невідомо, як довго вірус може вижити на одязі та інших поверхнях, які важче дезінфікувати. Для того, щоб це з'ясувати, потрібно провести додаткові дослідження, але вчені припускають, що на натуральних волокнах, які добре вбирають вологу, вірус буде швидше висихати. Також науковці продовжують досліджувати вплив на вірус високих температур та вологості.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52031005' lang='ukr' type='mono' source_url='https://www.bbc.co.uk/ukrainian/news-52031005' term='COVID'>
Коронавірус в Україні: ще одна людина померла, загалом 113 захворілих
У Тернопільській області помер чоловік, хворий на COVID-19, повідомили в регіональному штабі боротьби з коронавірусом. Це вже четверта смерть від коронавірусу в Україні.
У Тернопільській області помер чоловік, хворий на COVID-19, повідомили в регіональному штабі боротьби з коронавірусом. Це вже четверта смерть від коронавірусу в Україні.
"Це мешканець села Ковалівка Монастириського району. Чоловікові було 68 років. Висловлюємо співчуття рідним чоловіка", - йдеться у повідомленні.
Трохи згодом заступник міністра внутрішніх справ Антон Геращенко розповів, що 9 березня померлий контактував зі священником, в якого днями також виявили коронавірус.
Вони, каже Геращенко, зустрілися на похороні, де загалом перебували близько 70 людей.
Загалом, за оцінками епідеміологів та поліції, священик, про якого йде мова, контактував з 500 людьми.
Наразі він перебуває в реанімації у важкому стані - під апаратом штучної вентиляції легень.
Зранку 25 березня у Державній службі з надзвичайний ситуацій розповіли, що загалом в Україні зареєстровано 113 випадків захворювання.
Найбільше випадків - у Чернівецькій області (38), Києві (31) та Київській області (22).
Ще 5 випадків виявили в Івано-Франківській, 4 - в Тернопільській, по 2 у Дніпропетровській, Запорізькій, Львівській і Житомирських областях.
По 1 випадку зареєстрували у Волинській, Донецькій, Луганській, Одеській та Черкаській областях.
Водночас у світі станом на 25 березня кількість офіційно зареєстрованих випадків коронавірусус сягнула 420 тисяч людей.
Лідерами за кількістю захворювань у світі залишаються Китай (81 тисяча), Італія (69 тисяч), США (55 тисяч), Іспанія (42 тисячі) та Німеччина (32 тисячі).
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, у світі повністю вилікувалися від хвороби вже понад 100 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52039897' lang='ukr' type='mono' source_url='https://www.bbc.co.uk/ukrainian/news-52039897' term='COVID'>
Карантин: що планує український бізнес
Майже половина українських компаній задумались над зниженням зарплат, скороченням штату або закриттям бізнесу через рішення влади про карантин. Про це йдеться в опитуванні підприємців, яке провела Європейська бізнес асоціація (EBA).
Майже половина українських компаній задумались над зниженням зарплат, скороченням штату або закриттям бізнесу через рішення влади про карантин. Про це йдеться в опитуванні підприємців, яке провела Європейська бізнес асоціація (EBA).
За цими даними, через карантин:
І водночас:
Опитування також стосувалося втрат, які вже зазнав український бізнес через карантин:
"Майже половина компаній (48%) вже зафіксувала від 20% до 50% втрат від доходів. Ще 16% прийняли рішення про зміну заробітної плати персоналу, а 14% - про скорочення штату", - говориться у повідомленні EBA.
Щоправда, у Європейській бізнес асоціації не уточнюють, як саме проводилося опитування та скільки підприємств взяли у ньому участь.
Говориться лише, що це було "експрес-опитування" на початку тижня.
"Європейська Бізнес Асоціація розуміє безпрецедентність ситуації з COVID-19, яка наразі склалась у всьому світі, а також важливість запобіжних заходів задля стримання поширення вірусу та підтримки здоров'я громадян", - йдеться у повідомленні EBA.
Вона також наводить попередні прогнози втрат української економіки через карантин:
"А якщо жорсткі обмежувальні заходи триватимуть ще місяць, то найпесимістичніші прогнози можуть виявитись ще дуже навіть оптимістичними. Адже запас міцності в компаній починає закінчуватись, а у малого бізнесу - його немає вже. Тому, разом з порятунком життів, варто думати й про порятунок економіки", - говорить Виконавчий директор Європейсько Бізнес Асоціації Анна Дерев'янко.
"Бізнес-спільнота закликає владу діяти зважено та приймати рішення з урахуванням довгострокових економічних наслідків. Адже вартість зупинки економіки через кілька місяців може мати руйнівні наслідки для всього населення, за оцінками експертів, навіть гірші, ніж сама пандемія, і знадобляться роки, аби її відбудувати", - додають у EBA.
"Хочеться вірити, що приймаючи рішення про 30-ти денний карантин та надзвичайну ситуацію по всій країні, влада це розуміє", - підсумували у асоціації.
У середу Кабінет міністрів схвалив запровадження режиму надзвичайної ситуації по всій Україні на 30 днів.
За словами прем'єр-міністра Дениса Шмигаля, це потягне за собою і продовження карантинних заходів.
Режим надзвичайної ситуації в Україні триватиме до 24 квітня.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-52344803' lang='ukr' type='mono' source_url='https://www.bbc.co.uk/ukrainian/news-52344803' term='COVID'>
Хроніки коронавірусу: президент Бразилії очолив протест проти карантину
Станом на вечір 20 квітня у всьому світі підтвердили понад 2,4 млн випадків коронавірусної інфекції, загинули від хвороби майже 167 тис. людей.
Станом на вечір 20 квітня у всьому світі підтвердили понад 2,4 млн випадків коронавірусної інфекції, загинули від хвороби майже 167 тис. людей.
Лідерами за кількістю виявлених випадків лишаються США (762 тис.), Іспанія (200 тис.) та Італія (179 тис.). Найбільша кількість померлих від коронавірусу також у цих країнах - 40 тисяч у США, майже 24 тисячі в Італії та понад 20 тисяч в Іспанії.
Президент Бразилії Жаїр Болсонару очолив акцію протесту проти карантинних заходів яка відбулася у столиці Бразилії - місті Бразиліа. Він звернувся до натовпу з кількох сотень активістів, які зібралися біля штабу армії, протестуючи проти карантину, встановленого губернаторами декількох штатів країни.
Окрім вимоги припинити карантин, протестувальники вимагали "закрити" Конгрес та Верховний суд країни, а деякі з них закликали військових взяти на себе боротьбу з коронавірусною кризою.
Під час виступу Болсонару, який вважає карантин шкідливим для економіки, не був у масці, кашляв, а охоронці підтримували його за спину.
У понеділок під час розмови з журналістами Болсонару заявив, що Бразилія лишається демократичною країною, і ніхто не буде "зачиняти" Конгрес та Верховний суд.
Раніше він критикував ці інститути за спроби обмежити його повноваження.
Родріго Майя, спікер Палати депутатів Конгресу та критик пана Болсонару, на заклики "зачинити Конгрес" відповів, що "весь світ об'єднаний проти коронавірусу, але в Бразилії нам потрібно боротися з коронавірусом і вірусом авторитаризму".
"Від імені Палати депутатів я відкидаю будь-які дії, які захищають диктатуру", - додав він.
Протестувальники вийшли на вулиці у різних штатах США, вимагаючи від губернаторів відновити економічні процеси, припинені через пандемію коронавірусу.
У неділю пройшли мітинги в Аризоні, Колорадо, Монтані та штаті Вашингтон, після попередніх акцій протесту в півдесятка інших штатів.
Люди все активніше виступають за послаблення обмежень, попри ризик нового сплеску Covid-19 у разі занадто раннього виходу з карантину.
Президент США Дональд Трамп висловив свою підтримку протестувальників. Водночас губернатор штату Вашингтон засудив таку підтримку і назвав її небезпечною.
"Не пам'ятаю жодного разу за всю історію, щоб президент Америки заохочував громадян порушувати закон", - сказав він у неділю на АВС.
США стали епіцентром пандемії коронавірусу - у країні зареєстрували понад 740 тис. випадків і близько 41 тис. смертей. Проте останніми днями почали з'явилися ознаки того, що епідемія вже досягає свого піку, і у деяких штатах кількість нових інфікованих зменшується.
Губернатори декількох штатів розпочали дискусії щодо поступового зняття обмежень, в той час як інші залишаються на жорсткому карантині. Губернатор Нью-Йорка Ендрю Куомо оголосив про продовження карантину у штаті до 15 травня.
В австралійському Сіднеї вирішили відкрити деякі пляжі на тлі уповільнення темпів поширення коронавірусу в країні.
Таким новинам зраділи серфери, які одразу почали стікатися на пляж Марубра. Водночас знаменитий пляж Бонді поки що залишається закритим.
Деякі австралійці засудили рішення про відкриття пляжів у одному з найбагатших районів міста, оскільки прилеглі до пляжу райони залишаються гарячими точками поширення  вірусу в Сіднеї.
Водночас таке рішення відображає загальний настрій у певних верствах суспільства, які хочуть повернутися до нормального життя, оскільки кількість випадків коронавірусу в країні суттєво зменшується.
У трьох найбільших штатах - Новому Південному Уельсі, Вікторії та Квінсленді за минулу добу  зафіксували лише сім нових випадків, при цьому у Квінсленді вперше за останні 80 днів не підтвердили жодного нового випадку.
Однак влада продовжує закликати до обережності. Прем'єр-міністр Скотт Моррісон заявив, що наявні обмеження та припинення роботи бізнесу триватимуть ще щонайменше місяць.
Кілька європейських країн починають новий тиждень із обережних кроків, спрямованих на послаблення жорстких обмежень.
У Німеччині з понеділка відкриють невеликі магазини, а також відновлять навчання у школах для учнів, які мають складати випускні іспити.
Минулого тижня німецький уряд повідомив про сповільнення темпів захворюваності та заявив, що епідемію вдалося приборкати. Водночас влада закликає людей бути пильними та обережними, щоб уникнути другої хвилі інфекції.
У Польщі з понеділка відкриють парки та ліси, а в Норвегії підуть до школи учні молодших класів. У Чехії дозволять відкрити вуличні ринки, а в Албанії відновить роботу гірничовидобувна та нафтова промисловість.
Однак Іспанія, у якій діють одні з найсуворіших обмежень у Європі, а також Франція вирішили відмовитися від послаблення карантину ще на кілька тижнів.
Після понад двох місяців карантину життя у Китаї повільно, але невпинно починає повертатися до норми.
У неділю в Пекіні відновили роботу 73 основні туристичні об'єкти, зокрема кілька частин Великої стіни, повідомила державна агенція Сіньхуа.
Усі ці пам'ятки знаходяться просто неба і, за словами чиновників, до них пускатимуть близько 30% звичайної кількості відвідувачів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52120498' lang='ukr' type='mono' source_url='https://www.bbc.co.uk/ukrainian/features-52120498' term='COVID'>
Коронавірус в Італії: смертність зросла в кілька разів
Кількість підтверджених випадків Covid-19 в Італії наприкінці березня перевищила 100 тисяч. Офіційна кількість жертв коронавірусу - понад 12 тисяч людей.
Кількість підтверджених випадків Covid-19 в Італії наприкінці березня перевищила 100 тисяч. Офіційна кількість жертв коронавірусу - понад 12 тисяч людей.
Проте точно підрахувати кількість загиблих практично неможливо.
Дехто стверджує, що офіційні цифри занижують в три-чотири рази, оскільки тисячі людей, заражених коронавірусом, продовжують хворіти та помирати у себе вдома, без проведення тесту і встановлення діагнозу.
Інші, навпаки, вважають, що кількість загиблих є завищеною у кілька разів, оскільки до офіційної статистики потрапляють всі пацієнти, які померли в лікарні після позитивного аналізу на Covid-19. Це абсолютно не означає, що причиною їхньої смерті став саме коронавірус.
За деякими підрахунками, безпосередньо від Covid-19 вмирає лише кожен восьмий з "офіційно" загиблих інфікованих.
Обидві точки зору підкріплені експертними думками, обидві підтверджуються відповідною статистикою і в цілому мають повне право на існування.
Тож як підрахувати реальну кількість жертв епідемії?
Нембро - невелике містечко у провінції Бергамо в Ломбардії, яке сильно постраждало від спалаху Covid-19.
Воно розташоване приблизно в 60 км на північний схід від Мілана. Населення міста - близько 11,5 тис. людей. Офіційна кількість жертв епідемії коронавірусу станом на кінець минулого тижня - 31.
Тридцять одна людина - здається, не дуже багато. Щороку, за даними мера міста Клаудіо Канчеллі, у січні-березні в Нембро зазвичай помирає близько 35-40 людей.
Проте в цьому році, лише за три неповних місяці, до 24 березня, місцева мерія видала мешканцям вже 158 свідоцтв про смерть.
Це на 123 більше, ніж в середньому за той же період у попередні п'ять років. У чотири рази.
Це навіть більше, ніж за весь минулий рік: за весь 2019 рік в Нембро померли 120 мешканців.
Приголомшений цією статистикою, Клаудіо Канчеллі зробив запит щодо аналогічних цифр в меріях сусідніх міст. Результати виявилися ще більш шокуючими.
У Чернуско-суль-Навільо (населення - 33 тис. людей) та Пезаро (95 тис.) загальна кількість мешканців, які померли в період з січня по березень, перевищує офіційну статистику загиблих від коронавірусу в п'ять-шість разів.
Не набагато кращою є ситуація і в столиці провінції - місті Бергамо з населенням 122 тис. людей. Лише з 1 по 24 березня там померли 446 мешканців - це в 4,5 раза більше, ніж в середньому за останні п'ять років.
Водночас офіційна кількість жертв коронавірусу за той же період - 136. Тобто реальна смертність в місті виявилася вищою майже в 3,5 раза.
Звідки такий величезний розрив?
Навряд настільки значне розходження в цифрах можна пояснити лише недостатнім тестуванням хворих. Цілком очевидно, що будь-яка масштабна пандемія вбиває не тільки безпосередньо, а й опосередковано.
Навантаження на систему охорони здоров'я зростає так стрімко, що вона просто перестає справлятися з напливом тяжкохворих пацієнтів.
Середній час очікування ліжка в реанімації в італійських лікарнях становить зараз близько трьох годин. За цей час хворий має всі шанси поповнити сумну статистику - при цьому абсолютно неважливо, вірус у нього, бактеріальна пневмонія, камені в нирках або серцевий напад.
Одночасно з цим зменшується кількість лікарів, що в умовах масштабної пандемії теж обертається додатковими жертвами.
З початку спалаху Covid-19 в Італії тільки офіційно від коронавірусу померли понад 40 співробітників лікарень. Загалом діагноз Covid-19 підтвердили у понад 5000 лікарів, медсестер, працівників швидкої допомоги та інших працівників системи охорони здоров'я.
Всі вони були змушені піти на карантин або самі стали пацієнтами. Скільком хворим, яких можна було вилікувати, це в підсумку коштувало життя?
Особливо якщо взяти до уваги, що в Італії дуже багато літніх людей: майже кожному четвертому жителю країни понад 65 років.
В таких умовах доречно шукати відповіді на запитання, скільки людей померло не безпосередньо від коронавірусу, а загалом через нього.
Відповідь на це питання ми скоро дізнаємося. Найбільше в Італії аналітичне агентство In.Twig вже почало збір і дослідження щомісячної статистики смертності у всіх 243 муніципалітетах провінції Бергамо за останні п'ять років, щоб порівняти їх з цифрами поточного року і оцінити реальний масштаб гуманітарної катастрофи в країні.
"Поки що зібрані дані [приблизно про половину населення провінції], оброблені науковими методами, підтверджують сенсаційні заяви мерів міст провінції Бергамо", - заявив у вівторок в інтерв'ю регіональній газеті L'Eco di Bergamo професор кафедри цифрових методів соціології Університету Бергамо Альдо Крістадоро.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52272433' lang='ukr' type='mono' source_url='https://www.bbc.co.uk/ukrainian/news-52272433' term='COVID'>
У Чехії карантин врятував жінок від традиційного шмагання на Великдень

Карантин, запроваджений через коронавірус, став на заваді неоднозначній чеській великодній традиції, коли чоловіки "грайливо" шмагають жінок вербовими різками.
Вважається, що цей ритуал, який практикують переважно в сільській місцевості в перший понеділок після Великодня, додає жінці плідності.
Чоловіки ходять від дому до дому, співають та шмагають жінок по ногах та сідницях.
Їм, натомість, вручають писанки та пригощають сливовицею.
Втім, для багатьох жінок ця традиція зовсім не приємна.
"Болить пекельно", - зізнається Ладка Бауерова, яка виросла в Празі, а не в селі.
"Ще з дитинства мене бентежив деспотичний символізм цієї традиції - ви даєте чоловікам свої яйця, щоб вони припинили насильство. Це було просто неправильно", - каже вона.
Цей звичай можна розглядати і як сільську традицію, що коріниться в язичницьких ритуалах плодючості, і як сексистське нагадування про владу патріархату.
Цього року дотриматися цієї традиції не вийшло, адже міністр внутрішніх справ Ян Хамачек закликав чехів залишити їхні різки вдома.
У неділю в Чехії зареєстрували 89 нових випадків зараження коронавірусом, загалом від Covid-19 тут померли 139 людей.
Тож влада закликає людей берегтися та обов'язково носити захисні маски.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52112380' lang='ukr' type='mono' source_url='https://www.bbc.co.uk/ukrainian/news-52112380' term='COVID'>
Коронавірус: дві нові смерті у Чернівецькій області
На Буковині 31 березня від коронавірусу померли двоє людей, повідомили в обласній адміністрації.
На Буковині 31 березня від коронавірусу померли двоє людей, повідомили в обласній адміністрації.
Загалом в Україні офіційно відомо про 15 смертей від COVID-19.
Станом на ранок 31 березня було 549 випадків захворювання на коронавірус.
У Чернівецькій області кількість інфікованих коронавірусом росте надшвидкими темпами. Саме тут зафіксували першого хворого на коронавірус.
Загальна чисельність хворих на Буковині від першого встановленого випадку складає 90 осіб.
31 березня у Хотині померла жінка 1955 року народження, яка потрапила до лікарні 25 березня, а до того три дні лікувалась вдома.
30 березня їй почали неінвазивну вентиляцію легень, а ввечері вона отримала позитивний результат тесту на COVID-19.
Ще один чоловік 1962 року народження помер в Чернівецькій обласній лікарні. Він також хворів на цукровий діабет.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52217240' lang='ukr' type='mono' source_url='https://www.bbc.co.uk/ukrainian/news-52217240' term='COVID'>
"Повна нісенітниця": вчені спростували зв’язок коронавірусу з 5G
Науковці засудили конспірологічні теорії, які стверджують, що технологія 5G допомагає поширювати коронавірус.
Науковці засудили конспірологічні теорії, які стверджують, що технологія 5G допомагає поширювати коронавірус.
У соціальних мережах з'явилися відео, на яких видно підпалені вежі мобільного зв'язку в Бірмінгемі та Мерсісайді.
Їх поширювали у Facebook, YouTube та Instagram - зокрема, й на верифікованих акаунтах із сотнями тисяч підписників.
Але вчені кажуть, що сама ідея зв'язку між Covid-19 та 5G є повною нісенітницею та неможливою з біологічної точки зору.
Медичний директор NHS England Стівен Повіс назвав такі теорії змови "найгіршим прикладом фейкових новин".
Багато хто з тих, хто поширював такі пости, підтримують конспірологічну теорію, згідно з якою технологія 5G - яку використовують мережі мобільного зв'язку і яка працює завдяки сигналам, що передаються через радіохвилі, - якимось чином може сприяти поширенню коронавірусу.
Ці теорії, схоже, вперше з'явилися у Facebook наприкінці січня, приблизно у той час, коли зафіксували перші випадки захворювання у США.
Судячи з усього, їхніх адептів можна умовно поділити на два табори:
Обидва ці твердження є "повною нісенітницею", говорить доктор Саймон Кларк, доцент клітинної мікробіології в Університеті Редінга.
"Ідея про те, що 5G пригнічує вашу імунну систему, не витримує критики", - говорить доктор Кларк.
Хоча дуже сильні радіохвилі можуть викликати підвищення температури, 5G навіть приблизно не настільки потужні, щоб якимось чином вплинути на людей.
"Радіохвилі можуть порушити вашу фізіологію, бо вони підвищують вашу температуру, внаслідок чого імунна система не може функціонувати. Але (рівні енергії від. - Ред) радіохвиль 5G дуже невисокі, і вони навіть близько не настільки сильні, щоб впливати на імунну систему. Щодо цього було проведено багато досліджень".
Радіохвилі, які використовують у 5G та інших технологіях мобільного зв'язку, знаходяться на  низькочастотному кінці електромагнітного спектра. Менш потужні, ніж видиме світло, вони недостатньо сильні, щоб пошкодити клітини - на відміну від випромінювання на високочастотному кінці спектра, що містить сонячні промені та медичні рентгенівські промені.
Також 5G не може поширювати вірус, додає Адам Фінн, професор педіатрії Бристольського університету.
"Нинішню епідемію викликав вірус, який передається від однієї зараженої людини до іншої. Ми знаємо, що це правда. Ми навіть вирощуємо вірус, отриманий від хворої людини, у лабораторії. Віруси та електромагнітні хвилі, завдяки яким працюють мобільні телефони та інтернет, це різні речі. Настільки ж різні, як крейда та сир", - каже він.
Також важливо відзначити ще один головний недолік таких теорій змови - коронавірус поширюється у тих містах Великої Британії, де 5G вже запровадили, та у таких країнах, як Іран, де взагалі ще немає цієї технології.
До спалаху коронавірусу вже було багато страшних історій про ризики 5G для здоров'я, які перевіряла команда Reality Check.
На початку цього року багаторічне дослідження Міжнародної комісії з захисту від неіонізуючої радіації (ICNIRP) спростувало такі твердження, заявивши, що немає доказів того, що мобільні мережі викликають рак чи інші захворювання.
Але схоже, що дезінформації стає все більше.
В організації Mobile UK заявили, що хибні чутки та теорії про зв'язок 5G та коронавірусу викликають занепокоєння, а Департамент цифрових технологій, культури, медіа та спорту підтвердив, що "немає жодних вірогідних доказів такого зв'язку".
Віруси проникають до клітин людини або тварин і там розмножуються - саме це викликає інфекцію. Поза людським організмом віруси довго жити не можуть, тому щоб вижити, їм потрібно потрапити у інший організм - зазвичай через крапельки рідини, що виділяються під час кашлю або чхання.
Секвенування геномів цього коронавірусу дозволяє припустити, що він перейшов  до людини від тварин, а потім почав передаватися від людини до людини.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52032114' lang='ukr' type='mono' source_url='https://www.bbc.co.uk/ukrainian/press-review-52032114' term='COVID'>
Як Трамп "потайки" шукає допомоги в боротьбі з коронавірусом. Огляд ЗМІ
У середу, 25 березня, іноземна преса пише про таке:
У середу, 25 березня, іноземна преса пише про таке:
Президент США Дональд Трамп "потайки" просить країни Європи та Азії допомогти у боротьбі з пандемією коронавірусу, пише Guardian.
Хоча в офіційних заявах господар Білого дому продовжує наполягати на тому, що Америка "ніколи не залежатиме від іноземних країн", його адміністрація й він сам "крадькома" проводять переговори щодо постачання іноземних тестів та медичного обладнання, пише видання.
Зокрема, напередодні Трамп обговорював це питання телефоном із південнокорейським колегою, але на сайті Білого дому про це не було жодного повідомлення. Натомість офіс Мун Чже Іна заявив, що перемовини відбулись після "термінового прохання" Трампа.
"Трамп похвалив програму тестування в Південній Кореї, яка допомогла зупинити епідемію. Мун сказав Трампу, що підтримає експорт життєво необхідних товарів до США, "якщо буде їх надлишок в країні", - коментує розмову президентів видання.
Окрім американського президента, пошуком необхідних матеріалів і обладнання займаються дипломати. Велика кількість амбасад в Європі та Азії отримали запит від Держдепу на пошуки та придбання "критичних медичних товарів і устаткування".
Але проблема в тому, що у світі дефіцит деяких медичних товарів, зокрема, реагентів для виявлення Covid-19.
"Нестача обмежить можливості США проводити масове тестування найближчим часом. Тому медичні експерти в адміністрації закликають тестувати лише госпіталізованих пацієнтів", - пише Guardian.
Нобелівський лауреат Майкл Левітт пророкує, що пандемія коронавірусу закінчиться раніше, ніж ми очікуємо, пише Los Angeles Times.
Біофізик зі Стенфорда почав аналізувати кількість випадків Covid-19 в усьому світі в січні й правильно вирахував, що Китай переживе одну з найгірших епідемій в історії задовго до інших експертів.
"Зараз він передбачає подібний розвиток подій в США та решті світу", - пише видання.
Поки чимало епідеміологів попереджають про місяці чи навіть роки глобального розриву соціальних процесів та мільйони смертей, Левітт вважає, що дані про це не свідчать - особливо в країнах, де ввели розумне соціальне дистанціювання.
"Що нам потрібно, так це контролювати паніку", - каже науковець, додаючи, що "за великим рахунком, з нами все буде гаразд".
У своїх розрахунках Левітт проаналізував дані з 78 країн, які повідомляли про понад 50 нових випадків зараження щодня, та стверджує, що існують "ознаки одужання", адже щоденне порівняння демонструє стійке зниження захворюваності.
"Цифри все ще великі, але є чіткі сигнали уповільнення зростання", - заспокоює науковець.
Він визнає, що офіційні дані можуть бути заниженими чи неточними, але навіть в цьому випадку його розрахунки підтверджують, що "спрацьовує той самий фактор".
Втім, навіть попри успішне передбачення Левіттом розвитку подій в Китаї, деякі експерти ставляться до його розрахунків з обережністю.
"Час покаже, чи були прогнози Левітта правильними", - цитує американського біостатистика Ніколаса Райха Los Angeles Times.
Newsweek попереджає про зростання дитячої смертності через карантин.
Зокрема, американська лікарка Джеймі Коффман повідомляє про стрімке зростання травм і смертей дітей після оголошення самоізоляції. В більшості випадків ймовірною причиною було домашнє насильство.
"Деякі травми були настільки очевидним, що ми запідозрили жорстоке поводження з дітьми. Тому ми чекаємо на підтвердження своїх припущень після аутопсії", - каже лікарка.
Пані Коффман визнає, що не може стверджувати, що існує 100% зв'язок між карантином та стрімким зростанням рівня дитячої смертності. Але пригадує, що під час рецесії в США кількість випадків жорстокого поводження з дітьми також зростала.
"Насильство є злочином ізоляції", - зауважує лікарка.
Її занепокоєння поділяє і UNICEF. Організація зауважила у своїй заяві, що "сотні мільйонів дітей в усьому світі ймовірно зіткнуться з загрозами власній безпеці та добробуту" через заходи, вжиті для стримування пандемії.
Аби запобігти насильству щодо дітей, ООН випустила рекомендації, в яких, зокрема, закликає уряди та міжнародні організації надати фінансову та матеріальну допомогу родинам, на яких негативно вплинула пандемія, пише Newsweek.
Британські лікарі "дозволяють помирати" слабшим пацієнтам через брак місць в реанімаційних відділеннях, пише Daily Mail.
Через стрімке зростання кількості пацієнтів хворих на коронавірус, допомога надається тим, хто має "найкращі шанси вижити", цитує працівників лікарні Northwick Park в Герроу видання.
"Старша медсестра сказала, що нестача місць змушує персонал ухвалювати рішення щодо надання допомоги, і вони навіть облаштували палату на шість ліжок", - пише Daily Mail.
"Ми вже в італійській ситуації, коли лікарі вирішують, кого класти під апарат штучної вентиляції, а кого ні. Більшість померлих були літніми людьми з супутніми патологіями, але ми також маємо молодших людей, яким важко дихати, і її іноді кладуть на вентиляцію першими", - каже медсестра.
Вона додала, що зараз не вистачає персоналу для оперування апаратами штучної вентиляції, тому деякі працівники приходять на роботу із симптомами схожими на грип.
Видання зауважує, що нещодавнє моделювання поширення випадків Covid-19 в Англії, проведене Кембриджським університетом, прогнозує, що вільних місць в реанімаційних відділеннях не буде вже за два тижні.
"Найгірша ситуація в Лондоні, і місця в реанімаційних відділеннях столиці закінчаться раніше, ніж деінде в країні", - пише Daily Mail.
Огляд підготував Ілля Глущенков, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51559787' lang='ukr' type='mono' source_url='https://www.bbc.co.uk/ukrainian/news-51559787' term='COVID'>
Заразились на карантині: як лайнер став інкубатором для коронавірусу
Приблизно 500 пасажирів круїзного лайнера Diamond Princess почали висаджувати на берег в японському порту Йокогама після 14-денного карантину через спалах хвороби Covid-19.
Приблизно 500 пасажирів круїзного лайнера Diamond Princess почали висаджувати на берег в японському порту Йокогама після 14-денного карантину через спалах хвороби Covid-19.
Всього на судні коронавірусом заразилися 542 пасажирів та членів екіпажу. На початку карантину на судні перебували 3700 пасажирів і членів екіпажу.
Це стало найбільшим скупченням хворих Covid-19 за межами Китаю.
Попри карантин, інфекція швидко поширилася серед пасажирів. Кілька країн вважали за краще евакуювати своїх громадян до закінчення карантину.
За даними МЗС України, на лайнері працюють 25 українців. З часом двоє з них (чоловік і жінка) захворіли на коронавірус.
Їх доправили до спеціальної лікарні в Японії, стан описують як нормальний - хвороба у легкій формі.
Починаючи з середи 19 лютого японська влада дозволяє зійти на берег пасажирам, у яких коронавірус не виявили і симптомів хвороби за час карантину не спостерігали.
Процес триватиме кілька днів. У середу лайнер залишать приблизно 500 пасажирів.
Їх зустрічають автобуси або таксі. Вони зможуть повернутися до нормального життя, але їх протягом декількох днів будуть відвідувати медпрацівники, повідомив міністр охорони здоров'я Японії.
У кого вірус не виявили, але вони були в одній каюті з інфікованими, доведеться пройти додатковий карантин.
На борту були пасажири з 50 країн, тому експерти побоюються, що вони можуть породити нову хвилю епідемії по всьому світу.
Передбачалося, що карантин на Diamond Princess зупинить поширення коронавірусу, але після двох тижнів з 3711 людей, що були на борту, заразилися 542.
Дехто навіть називав судно "плавучою в'язницею".
Японія наполягає, що карантин був потрібний, але з якихось причин лайнер перетворився на інкубатор для коронавірусу.
Це єдине місце за межами Китаю, де зараження відбувалися настільки активно.
Однією з імовірних причин називають недостатньо суворий режим виконання санітарно-епідеміологічних правил.
Троє медичних працівників на судні виявились інфікованими.
Японська влада наполягає, що все зробила правильно, а пасажири, швидше за все, заразилися ще до початку карантину.
Протягом двох тижнів пасажири не могли залишати свої каюти і спілкуватися з іншими.
Якщо в приміщенні не було вікна, їм дозволяли прогулюватися на палубі годину на день. Вони були в масках та тримались на відстані один від одного.
Професор медицини з Університету Східної Англії Пол Гантер вважає, що вжиті заходи були недостатніми, а ефективніше було б ізолювати людей на суходолі.
"Дуже складно проводити карантин в умовах морського судна, і я абсолютно впевнений, що там були пасажири, які не збиралися підкорятися чиїмсь наказам про те, що їм дозволено, а що ні", - сказав він в інтерв'ю Sky.
За словами вчених, поширенню коронавирусу могли сприяти система фільтрації повітря, особливості з'єднання кают між собою і метод вивезення відходів.
За останніми даними, в Китаї від Covid-19 померли 2004 людини. Всього в материковому Китаї підтвердили 74 185 випадків зараження, за його межами - більше тисячі.
У понеділок в Китаї було опубліковано дослідження, згідно з яким у більш ніж у 80% пацієнтів хвороба проходить в легкій формі, а більше всіх ризикують заразитися люди з хронічними захворюваннями та літні люди.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52060138' lang='ukr' type='mono' source_url='https://www.bbc.co.uk/ukrainian/news-52060138' term='COVID'>
Хроніки коронавірусу. В Італії майже тисяча смертей, росіян евакуюють з України
Світ продовжує боротися проти коронавірусу, який шириться дедалі швидше.
Світ продовжує боротися проти коронавірусу, який шириться дедалі швидше.
Потягом "Київ-Москва-Київ" додому поїхали понад 700 громадян Росії, повідомляє Державна прикордонна служба.
Потяг відправився з Києва приблизно о 20:00.
Цей потяг, вже з евакуйованими з Росії громадянами України, має повернутися до Києва 29 березня.
Перед посадкою на потяг співробітники санітарно-карантинного підрозділу ДПСУ здійснили температурний скринінг усім пасажирам.
Смертність від коронавірусу в Італії за останню добу встановила асболютний рекорд за час пандемії - померли 969 людей.
Також італійські лікарі зареєстрували 4 401 нового хворого.
За весь час пандемії в Італії захворіли 86 498 людей, з них 9 134 померли та 10 950 одужали.
В Іспанії за день від коронавірусу померли 769 людей.
За весь час пандемії в країні захворіли на коронавірус 64 тисячі людей, понад 10 тисяч одужали, понад 4 900 померли.
США обігнали Китай за кількістю заражених на коронавірус (85 991 випадок у Штатах проти 81 782 - у Китаї, за даними на ранок п'ятниці).
Кількість випадків у Сполучених Штатах стрімко зростає, тоді як у Китаї нові зараження - це тільки десятки на день.
В одному лише Нью-Йорку налічується більше 30 тисяч хворих.
Випадки зараження зафіксовані у всіх 50 американських штатах, число померлих перевищило позначку в тисячу людей.
За словами президента США Дональда Трампа, країна вийшла на перше місце за випадками зараження через масове тестування людей.
За даними Центру Джона Гопкінса, який веде постійну статистику підтверджених випадків, найбільше хворих у США, Китаї, Італії, Іспанії та Німеччині.
24 тис. заражених померли, більше 122 тис. - повністю одужали.
Найвища смертність в Італії, Іспанії, Китаї, Ірані та Франції.
Станом на ранок 27 березня в Україні - 218 підтверджених випадків COVID-19. П'ять людей померли, ще п'ять - вже одужали.
В Україні спалахи трапляються навіть у невеликих населених пунктах.
"На Сарненщині лабораторно підтвердженні 9 випадків зараження COVID-19 з одного населеного пункту", - написав у п'ятницю голова місцевої райради Руслан Серпенінов.
Шановні мешканці району!

На Сарненщині лабораторно підтвердженні 9 випадків зараження COVID-19 з одного населеного...
Кінець Facebook допису , автор: Серпенінов
"Стан хворих - легкої та середньої тяжкості. Перебувають на лікуванні в Сарненській ЦРЛ", - додав він.
У лютому-березні в Україні стрімко зросла кількість тяжких гострих респіраторних інфекцій, в тому числі пневмоній.
Такі дані аналізу BBC News Україна потижневої статистики Центру громадського здоров'я (ЦГЗ) за січень-березень 2019 та 2020 року.
Виходячи з цих даних, кількість тяжких гострих респіраторних інфекцій (ТГРІ) в країні стрімко зросла.
На початок лютого — в три рази, з 43 до 143 випадків на тиждень, порівняно з минулим роком. На початок березня — в 7,5 рази з 22 до 164 випадків на тиждень.
А починаючи з середини березня, кількість ТГРІ у порівнянні з аналогічним періодом минулого року зросла в 11 разів. За тиждень 16-22 березня кількість випадків склала 254 проти 23 минулого року.
Це 30% від кількості всіх госпіталізованих з усіх причин в країні. Торік в пікові періоди відсоток пацієнтів з ТГРІ не перевищував 7% від всіх госпіталізованих.
Чи пов'язане це з коронавірусом - читайте у нашій статті з детальним аналізом.
У Всесвітній організації з охорони здоров'я заявили, що вірус поширюється зі значним прискоренням:
"Без агресивних дій у всіх країнах померти можуть мільйони", - попередив керівник Всесвітньої організації охорони здоров'я доктор Тедрос Аданом Гебреісус.
У ВООЗ також закликали менше курити.
"Вживання тютюнових продуктів може підвищити ваші шанси заразитися COVID-19", - попереджають медики.
Using tobacco products can increase your chance of getting COVID-19

❗️Bringing your 👐 to your 👄 can transfer the virus...
Кінець Facebook допису , автор: World Health Organization (WHO)
За їхніми словами, під час куріння людина постійно підносить руки до роту — а саме через руки вірус найчастіше потрапляє до організму.
Ділитися цигарками - це більші шанси передачі коронавірусу від людини до людини.
Зрештою, тютюн послаблює дихальну систему людини і робить її більш вразливою для хвороб.
Оновлюється...
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52123754' lang='ukr' type='mono' source_url='https://www.bbc.co.uk/ukrainian/features-52123754' term='COVID'>
Все про коронавірус. Стислі факти
Довкола так багато інформації про коронавірус, що в ній можна потонути. Ми вирішили підсумувати найважливіше і зібрали для вас 80 фактів про хворобу. Сподіваємося, ця добірка допоможе вам розібратися у питанні.
Довкола так багато інформації про коронавірус, що в ній можна потонути. Ми вирішили підсумувати найважливіше і зібрали для вас 80 фактів про хворобу. Сподіваємося, ця добірка допоможе вам розібратися у питанні.
Факт 1. Covid-19 і SARS-CoV-2 - не одне й те саме. Covid-19 - це захворювання (D - скорочення від disease), викликане новим коронавірусом. SARS-CoV-2 - назва самого вірусу.
Факт 2. CoV - скорочення від CoronaVirus, коронавірус. Так називають родину вірусів (загалом їх близько 40), які зовні нагадують сонячну корону через відростки у вигляді шипів.
Факт 3. Коронавіруси - самозванці від біології. Кінцева частина кожного шипа "імітує" молекулу корисної речовини, тому клітинні рецептори самі затягують її у себе - а за шипом до клітини потрапляє весь вірус. Так відбувається зараження.
Факт 4. Термін "новий коронавірус" (novel або nCoV) означає, що раніше його не зустрічали не лише вчені, але і наші клітини.
Факт 5. За 2 млн років еволюції наша імунна система навчилася боротися з більшістю відомих інфекцій, але новий коронавірус захоплює її зненацька - тому з ним так важко впоратися і так легко заразитися.
Факт 6. Потрапивши до клітини, вірус "захоплює" над нею контроль і змушує невпинно виробляти власні копії - замість звичних їй білків. Починається ланцюгова реакція. Зрештою клітина гине, а носій інфекції стає заразним.
Факт 7. На початковому етапі зараження новий коронавірус активно розмножується в горлі та верхніх дихальних шляхах. Потім інфекція опускається нижче і може дістатись легенів, викликавши запалення.
Факт 8. Саме тому перший симптом зараження - кашель. Вже потім починає підвищуватись температура.
Факт 9. Або не починає - у 30% пацієнтів в Ухані температура на момент прибуття до лікарні не перевищувала норму.
Факт 10. У багатьох інфікованих (18% чи майже у кожного п'ятого) відсутній навіть кашель. Хвороба перебігає взагалі без симптомів - людина може не підозрювати, що хвора.
Факт 11. Однак такий безсимптомний хворий все одно є активним носієм інфекції і може заражати інших.
Факт 12. Якщо Covid-19 перебігає у легкій формі, його симптоми дуже нагадують звичайний сезонний грип: сухий кашель, температура, загальна слабкість, іноді біль у м'язах або головний біль.
Факт 13. Лікують його так, як звичайний грип - у домашніх умовах, симптоматично.
Факт 14. Один з найбільш нестандартних симптомів коронавірусу - втрата смаку та/або нюху.
Факт 15. Це відбувається не з усіма інфікованими, але може бути і єдиним симптомом.
Факт 16. Тож, якщо ви раптом  втратили здатність відчувати запахи й смаки, варто насторожитись і вжити заходів.
Факт 17. Важливо: носій нового коронавірусу стає небезпечним для оточення відразу після зараження - задовго до того, як у нього з'являться або не з'являться перші симптоми.
Факт 18. Гарна новина: чим більш смертоносний вірус, тим гірше він поширюється. Вбивши свого господаря, вірус не може інфікувати інших. Тому вірус рідко мутує у більш смертоносну форму - це не в його інтересах.
Факт 19. Погана новина: SARS-CoV-2 - якраз з іншої категорії. Цей вірус робить господаря розносником зарази, але проявляється не одразу або не виявляється взагалі, тож носій встигає заразити ще кількох людей.
Факт 20. У середньому кожен носій нового коронавірусу встигає заразити від 2 до 4 здорових людей. Ця кількість вища, ніж у сезонного грипу (1,3), але нижча, ніж у кору (12+).
Факт 21. Хоча, як і в будь-якої інфекції, у коронавірусу SARS-CoV-2 є так звані суперпоширювачі - носії, які заражають незрівнянно більше людей: сотні, а то й тисячі.
Факт 22. У Південній Кореї вірус вдавалося стримувати, поки кількість хворих не сягнула 30. Але жінка, яка отримала кодову назву "Пацієнт 31", заразила близько 1200 людей.
Факт 23. З'ясувалося, що вона була дуже релігійною і продовжувала ходити до церкви, попри кашель і високу температуру, ігноруючи розпорядження корейської влади.
Факт 24. За 10 днів кількість інфікованих у Південній Кореї зросла з 30 до 5000.
Факт 25. Рівень смертності від Covid-19 поки що складно точно визначити, але більшість досліджень оцінюють його на рівні 1-3%.
Факт 26. Це приблизно у 20 разів вище, ніж у сезонного грипу, але навіть близько не дотягує до попередників коронавірусу SARS (10%) і MERS (25%).
Факт 27. Смертність від Covid-19 дуже залежить від загального навантаження на систему охорони здоров'я і швидкості надання допомоги: якщо у Німеччині вона становить лише 0,3%, то в Італії - майже 9%.
Факт 28. У віковій групі 70+ смертність перевищує 5%, після 80 від вірусу помирає кожен десятий.
Факт 29. Саме тому головне завдання влади по всьому світу зараз - розтягнути епідемію на якомога більший термін, не давши великій кількості людей одночасно захворіти на Covid-19.
Факт 30. Пандемія розвивається з прискоренням: від першого діагнозу до 100 тисяч хворих минуло 67 днів, другі 100 тисяч захворіли за 11 днів, треті - за чотири дні.
Факт 31. Щодоби кількість інфікованих збільшується приблизно на третину.
Факт 32. Пандемія вже дісталась найвіддаленіших куточків земної кулі, зокрема відомого острову Пасхи, де у вівторок, 24 березня, офіційно підтвердили перший випадок - захворів 42-річний чоловік.
Факт 33. Експерти попереджають: необхідно заздалегідь психологічно підготувати себе до того, що кількість заражених може обчислюватися десятками мільйонів, а загиблих - можливо, сотнями тисяч.
Факт 34. Як виник SARS-CoV-2, достеменно невідомо, але схожі на нього віруси переносять кажани і панголіни.
Факт 35. Найімовірніше, вірус мутував і перейшов на іншу тварину, а вже від нього передався людині.
Факт 36. Чи був вірус небезпечним для людини в той момент, коли його підхопив перший хворий? Чи він мутував і навчився проникати в наші клітини, вже перебуваючи в людині? Відповідей на ці запитання вчені поки що не знайшли.
Факт 37. Якщо вірус був небезпечним під час контакту з людиною, значить, він може досі "гуляти" десь у тваринному світі та рано чи пізно знову інфікувати людей.
Факт 38. Саме тому на початку спалаху в Ухані насамперед закрили ринки, де продавали дичину.
Факт 39. Це, до речі, стандартний захід у Китаї - при підозрі на нову інфекцію насамперед закривають ринки і запроваджують карантин. Зазвичай допомагає, але цього разу було пізно: безсимптомний вірус вже пішов "у народ".
Факт 40. Ні, вірус не "втік" з біологічної лабораторії, хоч як би комусь не хотілося у це вірити.
Факт 41. Версію про штучне походження коронавірусу ретельно перевірили відразу кілька команд науковців з різних країн і відкинули як неспроможну.
Факт 42. "Наш аналіз вочевидь показує, що SARS-CoV-2 не був розроблений в лабораторії і не є вірусом, з яким виконували якісь цілеспрямовані маніпуляції", - цитата дослідників з журнал Nature.
Факт 43. Якщо вже ми почали розвінчувати міфи, ось ще один: хірургічні маски НЕ захищають від коронавірусу. Його часточки настільки малі, що легко проходять крізь пори.
Факт 44. Щоб ви уявили собі розмір вірусу: на вістрі голки можна легко розмістити близько 100 млн його копій.
Факт 45. Під час кашлю від інфікованого хворого розлітаються дрібні краплини слини, в кожній з яких можуть бути мільярди (!) вірусних часток.
Факт 46. Маску має сенс носити тим, хто боїться інфікувати інших - вона не надає 100% захисту, але трохи знижує ризик для оточення.
Факт 47. Всупереч поширеній думці, домашні тварини НЕ можуть поширювати коронавірус. Жодного випадку зараження людини від собаки або кішки поки що не зареєстровано.
Факт 48. Натомість вірус цілком можна підхопити в абсолютно порожньому приміщенні, де до цього перебував інфікований.
Факт 49. У повітрі коронавірус зберігає життєздатність (тобто може заражати здорових людей) протягом трьох годин.
Факт 50. На пластикових і сталевих поверхнях SARS-CoV-2 залишається небезпечним до трьох днів, на папері та картоні - до доби, на міді - до чотирьох годин.
Факт 51. Саме тому головний і найнадійніший засіб профілактики - ретельно мити руки після контакту з будь-якими поверхнями поза межами будинку.
Факт 52. Як правильно ретельно мити руки, можна подивитись у цьому відео (ні, це не так очевидно, як ви думали).
Факт 53. Якщо раптом умивальника поблизу немає, можна скористатись гелем-антисептиком для рук. Але руки помити, справді, краще.
Факт 54. Антисептик можна зробити в домашніх умовах, якщо у вас є будь-який питний або технічний спирт.
Факт 55. У крайньому разі для дезінфекції підійде мірамістин або хлоргексидин - і той, і інший знищують не лише бактерії, але й віруси.
Факт 56. Антибіотики проти коронавірусу не діють. Як і проти будь-якого іншого вірусу, зокрема грипу або герпесу.
Факт 57. Карантин та інші обмежувальні заходи у всьому світі можуть тривати (з невеликими перервами) доки не знайдуть вакцину або ефективне лікування від Covid-19.
Факт 58. Дієва вакцина від коронавірусу цілком точно НЕ з'явиться раніше, ніж за рік-півтора, до середини-кінця 2021 року. До цього моменту більшість людей, яким загрожує вірус, найімовірніше вже перехворіють.
Факт 59. Можливо, вакцина не з'явиться взагалі ніколи. Вакцину від ВІЛ весь світ намагається розробити вже 35 років - і поки що марно. Хоча вже розроблені "пігулки від ВІЛ" для ефективної профілактики.
Факт 60. Специфічної терапії від SARS-CoV-2 поки що немає. Інфікованих лікують винятково симптоматично, тобто борються не з самою хворобою, а з її проявами.
Факт 61. Понад 100 тисяч людей, у яких підтвердили Covid-19, одужали.
Факт 62. Більшості хворих (понад 80%) допомога медиків взагалі не потрібна. Вони лікуються вдома, засобами від звичайного грипу - і одужують, зазвичай, приблизно за тиждень.
Факт 63. Госпіталізація потрібна приблизно кожному п'ятому чи шостому хворому - здебільшого людям похилого віку та/або тим, що мають хронічні захворювання.
Факт 64. У важких випадках (біля 4%) необхідно застосовувати апарат штучної вентиляції легенів. Їх може не вистачити, якщо хворих буде занадто багато. Деякі автомобільні компанії перейшли на виробництво апаратів ШВЛ.
Факт 65. Саме це - одна з головних причин високої смертності в Італії. Багато літніх хворих, пікове навантаження на лікарні і, як наслідок, виснаження персоналу і нестача обладнання.
Факт 66. На 10300 італійців, що одужали від Covid-19, припадає понад 8000 загиблих від вірусу. Ще 62 тисячі людей досі хворіють (дані на 27 березня).
Факт 67. Паралельно тривають пошуки ліків проти вірусу. Розробляти нові засоби немає часу, тому медики перевіряють наявні противірусні препарати - наскільки вони ефективні у боротьбі саме з SARS-CoV-2.
Факт 68. У лютому китайські лікарі помітили, що коронавірус непогано долає хлорохин - препарат, розроблений для профілактики й лікування малярії. Відтоді його ефективність в боротьбі з Covid-19 підтвердили ще декілька досліджень.
Факт 69. Інші можливі ліки - лопінавір, яким зазвичай лікують хворих на ВІЛ, і ремдесивір, який розробили для лікування лихоманки Ебола та вірусу Марбурга. Поки обидва успішно проходять тестування.
Факт 70. Останнє обнадійливе відкриття - антивірусний препарат авіган (фавіпіравір), популярний в Японії засіб від грипу. Його спеціально розробили для боротьби з РНК-вірусами.
Факт 71. Під час випробувань в Ухані заражені коронавірусом пацієнти, які отримували авіган, видужували в середньому за чотири дні.
Факт 72. Майже всім пацієнтам у Китаї разом зі звичними ліками призначали препарати традиційної китайської медицини (ТКМ).
Факт 73. Формулу лікування ТКМ розробили у Восьмій народній лікарні у Гуанчжоу. Її визнало міністерство науки і технологій провінції Гуандун, та офіційно схвалила регіональна влада.
Факт 74. За даними агентства Сіньхуа, гарні результати у лікуванні хворих на Covid-19 дає мікстура Цінфей пайду (Qingfei Paidu) - разом з основною терапією.
Факт 75. Цей традиційний препарат готують на основі лікарських трав та інших рослин, серед яких - ефедра китайська та корінь солодки. Варіантів рецепта налічується десятки, якщо не сотні.
Факт 76. Іноді важкохворих на Covid-19 намагаються врятувати, переливаючи їм плазму крові від людей, які одужали - з антитілами проти вірусу. Ця практика зарекомендувала себе під час спалахів SARS, MERS та вірусу Ебола - і була офіційно рекомендована ВООЗ.
Факт 77. Чхання НЕ є симптомом коронавірусу. Кашель - так, чхання - ні.
Факт 78. SARS-CoV-2 продовжує мутувати. З грудня по березень деякі варіанти вірусу встигли змінити геном вже 14 разів.
Факт 79. Загалом генетичних модифікацій вірусу - з незначними відмінностями - налічується вже понад 1200.
Факт 80. "Російський варіант" вірусу, вивчений науковцями петербурзького Інституту грипу, генетично виявився найближчим до європейських видів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52411286' lang='ukr' type='mono' source_url='https://www.bbc.co.uk/ukrainian/news-52411286' term='COVID'>
Скільки коштує доба лікування коронавірусу
Лікування в стаціонарі одного хворого на COVID-19 за добу коштує від 5 до 15 тис. гривень, повідомив мер Києва Віталій Кличко.
Лікування в стаціонарі одного хворого на COVID-19 за добу коштує від 5 до 15 тис. гривень, повідомив мер Києва Віталій Кличко.
Вартість лікування залежить від ступеня тяжкості хвороби та супутніх патологій.
"Але, як говорять медики, в середньому надання допомоги обходиться від 5 до 15 тис. грн за добу лікування", - сказав пан Кличко.
За його словами, у лікарнях столиці є понад 90% медичних препаратів, і пацієнти з COVID-19 у стаціонарах отримують їх безкоштовно.
За словами мера, ті люди, які не потребують госпіталізації та лікуються вдома під контролем лікарів, купують ліки власним коштом.
Кличко розповів, що Департамент охорони здоров'я КМДА закупив ліки для медичної допомоги хворим на COVID-19.
Йдеться про 17 найменувань медичних препаратів: антибіотики, противірусні та протизапальні препарати.
Лікарі з Прикарпаття раніше розповідали ВВС News Україна, що просять пацієнтів купляти ліки, бо не всі препарати є у лікарнях.
На жаль, ваш браузер не може відобразити мапу
Специфічного лікування від COVID-19 немає. Найчастіше ця хвороба викликає пневмонію.
80% людей хворіють на COVID-19 безсимптомно, 15% випадків протікають важко і потребують кисневої терапії, а 5% є критичними випадками, які потребують штучної вентиляції легень.
При важких та вкрай важких формах коронавірусної хвороби МОЗ рекомендував застосовувати препарат "Плаквеніл", який є експериментальним, не має доведеної ефективності і має багато побічних ефектів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51633732' lang='ukr' type='mono' source_url='https://www.bbc.co.uk/ukrainian/news-51633732' term='COVID'>
Коронавірус: в Україні є перший хворий
В Україні зафіксували перший випадок захворювання на коронавірус. Це чоловік, який повернувся з Італії.
В Україні зафіксували перший випадок захворювання на коронавірус. Це чоловік, який повернувся з Італії.
Про підтверджений випадок на брифінгу у вівторок заявив заступник міністра здоров'я Віктор Ляшко.
Чоловік і жінка приїхали до Чернівецької області після подорожі по Італії. При в'їзді в Україну у них перевіряли температуру, але симптомів спочатку не було. Вони були вдома на самоізоляції, коли 29 лютого вже виникли симптоми, схожі на коронавірус.
За чоловіком виїхала спеціальна швидка і доставила до інфекційної лікарні.
Згодом лабораторно підтвердили, що у чоловіка - саме коронавірус.
Хочете отримувати найважливіше в месенджер? Підписуйтеся на наш Telegram або Viber!
Теlegram
Viber
"Випадок (коронавірусу - Ред.) зареєстровано в Україні. Ми почали працювати з контактними особами. Контактних осіб небагато", - розповів пан Ляшко на брифінгу.
За його словами, ці люди - у самоізоляції. Дружина хворого теж залишається вдома, симптомів не має. Аналіз на коронавірус у неї взяли.
"Люди дотримувалися порад, після повернення з Італії перебували на самоізоляції і не зустрічалися зі своїми близькими. Вони були самоізольовані у своїй квартирі", - розповів пан Ляшко.
Де лікують чоловіка, у МОЗ не кажуть. У хворого - лихоманка і сухий кашель.
"Стан хворобого - стабільний. Його можна було і не госпіталізувати, надавати медичну допомогу на дому. Але це перший випадок, й наше завдання - унеможливити передачу вірусу в Україні", - розповів заступник міністра.
Тим часом серед евакуйованих з Китаю українців, які перебувають у Нових Санжарах, коронавірусу не виявили.
Їхня обсервація закінчується в четвер, 5 березня.
Карта ґрунтується на періодичній публікації даних Університету Джонса Гопкінса і може не відображати останню інформацію по кожній країні.
Прогорніть, щоб побачити карту
Джерело: Університет Джонса Гопкінса (Балтимор, США), місцева влада
Останнє оновлення: 21 березня 2020 р., 20:00 GMT+2
Станом на 3 березня зафіксували понад 90 тисяч лабораторно підтверджених випадків у 73-х країнах світу, з них понад три тисячі - летальні.
Повністю одужали 48 тисяч людей.
Епіцентром розповсюдження хвороби стало китайське місто Ухань. Звідти вірус розповсюдився по всьому світу - він вже є в США, Ірані, Японії, дістався і Європи.
Спалах хвороби також фіксують в Італії, де є летальні випадки.
Для прийому пацієнтів з коронавірусом МОЗ визначив госпітальні бази у кожному регіоні України.
У Києві визначили шість лікарень, які мають спеціальне обладнання та зможуть приймати людей на карантин у випадку інфікування.
У випадку поганого самопочуття МОЗ рекомендує звертатися до сімейного лікаря.
"Коронавірус це чи ні, лікарі проводять симптоматичне лікування. Як і у випадку інших гострих респіраторних вірусних інфекцій. Грипоподібних інфекцій, наприклад. Не можу сказати, що для коронавірусу треба якісь особливі заходи", - розповів заступник міністра здоров'я Віктор Ляшко в інтерв'ю LB.ua.
COVID-19 - це інфекційне захворювання, спричинене коронавірусом, який був невідомий науці раніше.
Найпоширенішими симптомами коронавірусу є висока температура, втома та сухий кашель. У деяких пацієнтів можуть виникати ломота у м'язах і суглобах, нежить, біль у горлі або діарея.
За даними ВООЗ, 80% інфікованих коронавірусом видужують, не потребуючи особливого лікування.
Один з шести інфікованих коронавірусом може мати серйозні ускладнення, найпоширенішим є пневмонія. У зоні ризику люди старшого віку, медичні працівники, люди, які мають хронічні хвороби.
Люди з високим тиском, проблемами з серцем і діабетом більш схильні до ускладнень від коорнавірусу.
За попередніми підрахунками вчених, помирає від цієї хвороби близько 2% хворих. Найбільше жертв коронавірусу зараз зафіксовано у китайській провінції Хубей. Там рівень смертності найвищий - 2,9%.
Тести на коронавірус поки що не придбати в аптеці. Тому неможливо, наприклад, взяти тест в магазині та перевіритися самостійно.
У випадку підозри на хворобу і симптомів у міністерстві радять одразу звертатися до лікаря.
Тести на коронаірус проводять в лабораторії у Києві.
За даними МОЗ, в Україні є 30 наборів реагентів для тестування на COVID-19. Набори містять приблизно 3 000 реакцій, чого вистачить для дослідження понад 950 людей методом полімеразної ланцюгової реакції.
З 10 березня Україна отримає нову партію тестів на коронавірус, повідомили в МОЗ.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують під наглядом. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-52328324' lang='ukr' type='mono' source_url='https://www.bbc.co.uk/ukrainian/vert-fut-52328324' term='COVID'>
Хто постраждає від пандемії більше - чоловіки чи жінки
--
Пандемія по-різному впливає на чоловіків і жінок, і не лише з точки зору здоров'я, але й економічного становища. Як вірус став яскравим маркером нерівності в світі?
COVID-19 вражає всіх: від водіїв автобусів до прем'єр-міністрів, незважаючи на соціальний статус чи фінансовий стан.
Однак вплив хвороби на різні групи людей не є однаковим.
Найпомітніше ця різниця виявляється в статі. І йдеться не лише про перебіг хвороби у чоловіків і жінок, але й про різні довгострокові наслідки як для здоров'я, так і економічного становища.
Серед найбільших гендерних відмінностей коронавірусу є різниця у кількості смертей.
Наприклад, у Сполучених Штатах від COVID-19 померло вдвічі більше чоловіків, ніж жінок.
Так само 69% усіх випадків смерті від коронавірусу в Західній Європі припадає на чоловіків. Схожу тенденцію спостерігали в Китаї та інших країнах.
Хоча остаточна причина ще не зрозуміла, дослідники припускають, що імунна реакція жіночого організму на вірус сильніша.
У порівнянні з чоловіками жінки завжди реагують активніше на вакцини та інфекції, зазначає професор імунології з Оксфордського університету Філіп Гоулдер.
Частково це пояснюється тим, що жінки мають дві Х-хромосоми, а у чоловіків вона одна.
"Білок, який реагує на віруси на кшталт коронавірусу, закодований саме в Х-хромосомі", - пояснює науковець.
"У результаті цей білок виявляється в подвійній дозі в імунних клітинах жінок, і тому реакція їхнього організму сильніша, ніж у чоловіків".
Іншою причиною є різниця у способі життя обох статей.
"На перебіг інфекційних хвороб дуже впливає наявність серйозних хронічних захворювань серця чи легень та рак. А вони часто обумовлені поведінковими чинниками, як-от куріння", - вважає професор Гоулдер.
"В Китаї, наприклад, курять 50% чоловіків і лише 5% жінок".
Утім, поки що немає достатніх даних, щоби стверджувати, що однозначною причиною гендерних відмінностей у перебігу COVID-19 є біологічні або поведінкові чинники.
Проте з'являється дедалі більше доказів того, що коронавірус матиме різні наслідки для чоловіків та жінок в інших сферах.
Пандемія і пов'язаний з нею карантин вже призвели до великої втрати робочих місць, а багатьом країнам, вочевидь, загрожує рецесія.
Але з огляду на незвичні обставини саме цієї економічної кризи безробіття не торкнеться всіх однаково, вважає економістка з Мангаймського університету в Німеччині Мішель Тертільт.
Під час рецесії чоловіки зазвичай частіше втрачають роботу, ніж жінки, тому що вони працюють у галузях, тісно пов'язаних з економічними циклами, як-от будівництво і виробництво.
А жінки, навпаки, більше зайняті в охороні здоров'я та освіті. Втім, цього разу на перший план вийшли інші чинники.
Наприклад, багато країн визначили "ключових" працівників, які під час карантину продовжують роботу.
Це стосується таких галузей, як охорона здоров'я, транспорт, охоронні служби (як-от поліція), сільське господарство, риболовля та лісове господарство, технічне обслуговування і ремонт.
За цією класифікацією у "ключових" професіях зайняті 17% жінок і 24% чоловіків.
Другий важливий чинник - чи можуть люди виконувати свою роботу віддалено. Бізнес-аналітик, приміром, може, а от бармен - точно ні.
З огляду на це, дистанційна робота можлива для більшої кількості чоловіків, ніж жінок - 28% і 22% відповідно.
Це не дивно, зазначає професор Тертільт, адже багато жінок працюють у ресторанах, у туристичній галузі. А це - галузі, які зазнали найбільших збитків.
Гендерній розрив в оплаті праці помітний і у фінансовому становищі жінок під час кризи.
"На кожен фунт, який чоловік може витратити на необхідні речі під час кризи, жінка має лише 82 пенси", - каже Наташа Мудхар, генеральна директорка і співзасновниця організації The World We Want.
У США різниця в оплаті за гендерною ознакою становить 15%, в Австралії - 14%, а в Індії - 25%. Для представниць деяких рас та етнічних груп - ситуація ще гірша. Наприклад, темношкірі американки заробляють на 21% менше, ніж білі.
Ще гірші наслідки карантин матиме для самотніх батьків, три чверті з яких - жінки.
"Навіть якщо жінка працює у ключовій галузі, вона - медсестра або лікар, їй ні з ким залишити дітей", - пояснює Мішель Тертільт.
Навіть тим батькам, хто може працювати з дому, робити це з маленькими дітьми, які потребують постійної уваги, практично нереально.
"Вони не можуть винайняти няню або попросити сусіда чи бабусю. І отже, за великим рахунком вони також втрачають роботу", - додає пані Тертільт.
Пандемія COVID-19, як і всі попередні, виводить на перший план економічну нерівність, зокрема й за статтю.
Одним із наслідків епідемії еболи в Сьєрра-Леоне було різке зростання материнської смертності.
Хоча Всесвітня організація охорони здоров'я наголошує, що всі жінки мають право на якісну допомогу під час і після пологів, на практиці це далеко не так.
"Ми знаємо з попередніх спалахів, що коли медичні ресурси скеровують на подолання епідемії, регулярні лікарські послуги страждають. Насамперед, це охорона материнства", - пояснює професор Клер Венхем з Лондонської школи економіки і політології, яка вивчає міжнародну політику в галузі охорони здоров'я.
Менше уваги приділяють й іншим важливим послугам, як-от контрацепція, якщо тільки уряд не віднесе їх до ключових.
Організація планування сім'ї Марі Стопес підрахувала, що через пандемію 9,5 мільйонів жінок та дівчат у всьому світі в 2020 році можуть втрати доступ до засобів контрацепції та абортів.
Карантин і домашня ізоляція вже спричинили сплеск домашнього насильства.
Наприклад, у Франції за перший тиждень локдауну кількість таких випадків зросла на третину, в Австралії - на 75%, а в Лівані - вдвічі.
Хоча від домашнього насильства страждають обидві статі, жінки стають його жертвами набагато частіше.
"Ми знаємо, що домашнє насильство зазвичай трапляється вдома", - каже професор Венхем.
"Коли люди зачинені вдома, коли вони не мають грошей, не можуть ходити на роботу і переживають стрес, вочевидь, це сприяє зростанню агресії", - додає фахівець.
Зараз картина похмура як для чоловіків, так і для жінок.
Найважче під час карантину самотнім батькам, три чверті з яких - жінки
Якщо чоловікам, насамперед у старшій віковій групі, загрожує більший ризик смерті, то для жінок, які  одужують швидше, негативні наслідки COVID-19 можуть тривати роками.
Уряди вже можуть зробити чимало, щоби підтримати економічно вразливі верстви населення, вважає Венхем.
Крім того, професор Тертільт бачить і деякі позитивні тенденції.
Перша - це гнучкість робочого місця. "Мільйонам підприємств довелося перелаштуватися на роботу з дому", - каже Тертільт.
Це змінює норми і полегшує поєднання кар'єри та сім'ї, від чого насамперед мають виграти жінки, вважає фахівець.
Другий позитивний момент може стосуватися гетеросексуальних пар, які під час карантину змушені помінятися гендерними ролями.
"Уявіть, що жінка працює лікарем на передовій, а чоловік тепер працює віддалено з дому", - каже Тертільт.
На думку дослідниці, в такому разі основна частина догляду за дітьми ляже на чоловіка. З огляду на те, що в США 60% турботи про дитину забезпечує жінка, така тенденція може призвести до значних змін.
Як показує досвід інших країн, це має тривалі наслідки. Наприклад, після запровадження відпустки з догляду за дитиною для чоловіків у Німеччині та Швеції, залучення чоловіків у виховання потомства стало більшим й у наступні роки.
"Навіть якщо карантин триватиме лише місяць-два, його наслідки будуть відчутними довго", - каже Тертільт.
Криза охорони здоров'я, спричинена коронавірусом, привертає увагу до нерівності всіх видів, і гендерна нерівність є лише однією з них.
Наприклад, великі афроамериканські громади в США помітно більше постраждали від епідемії.
Але це лише висвітлює проблему, яка існувала й раніше. Доступ до охорони здоров'я є різним для представників різних груп.
Тривалість життя чорношкірих мешканців Чикаго, приміром, майже на дев'ять років менша, ніж в їхніх білих сусідів.
Ризик смерті від COVID-19 є вищим для людей з важкими хронічними захворюваннями. А в США діабет та серцеві захворювання помітно більш поширені серед афроамериканців.
"Ми знаємо, що стать, раса, релігія та інвалідність завжди впливають на отримання послуг з охорони здоров'я, - каже Венхем. -  І отже, цілком очевидно, що вони будуть впливати і тут".
Хоча вірус не знає дискримінації, це не означає, що всі верстви населення зазнають однакового ризику.
Радше навпаки - пандемія загострила проблему нерівності в різних галузях більше, ніж будь-коли раніше.
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_features-52395846' lang='ukr' type='mono' source_url='https://www.bbc.co.uk/ukrainian/features-52395846' term='COVID'>
Що буде з організмом після одужання від коронавірусу?
Новий коронавірус уперше ідентифікували лише в кінці 2019 року, але вже зараз є ознаки того, що деяким пацієнтам може знадобитися чимало часу, аби повністю відновитися після хвороби.
Новий коронавірус уперше ідентифікували лише в кінці 2019 року, але вже зараз є ознаки того, що деяким пацієнтам може знадобитися чимало часу, аби повністю відновитися після хвороби.
Реабілітація залежить від тяжкості початкового періоду. Деякі пацієнти приходять в норму швидко, а для інших коронавірус може стати початком тривалих проблем зі здоров'ям.
Вік, стать і супутні хвороби збільшують ризики зараження.
А швидкість відновлення, з-поміж іншого, залежить від інтенсивності та тривалості інвазивного лікування.
Більшість людей переносять хворобу у легкій формі. Головні симптоми - лихоманка і кашель.
Слабкість, головний біль та біль у горлі - можливі, але не гарантовані.
Covid-19 зазвичай супроводжує сухий кашель, котрий зрештою переходить у кашель з мокротою - густим слизом, що містить мертві клітини легенів, знищені вірусом.
Ці симптоми лікує постільний режим, рясне пиття і парацетамол. Спеціальна медична допомога тут не потрібна.
Хворі з легкими симптомами мають більше шансів на швидке та повне одужання.
Лихоманка минає менше ніж за тиждень, а от позбутися кашлю так швидко не вдасться.
Всесвітня організація охорони здоров'я (ВООЗ) провела аналіз даних китайських медиків та визначила, що середній термін одужання від коронавірусу становить два тижні.
Іноді Covid-19 може викликати більш серйозний стан. Це зазвичай відбувається на 7-10 день після інфікування.
Стан хворого різко погіршується. Виникає задишка і запалення легенів.
Це відбувається, тому що вірус різко стимулює активність імунної системи, яка у важких випадках починає атакувати власні здорові клітини.  Виникає системний запальний процес, що призводить до ускладнень.
Деяких пацієнтів доводиться лікувати у відділеннях інтенсивної терапії.
"Після пневмонії людина ще досить довго страждає від задишки... організму потрібен час, щоб оговтатись від запалення та рубцювання тканин легенів", - пояснює терапевт Сара Джарвіс.
За її словами, відновлення може тривати від двох до восьми тижнів, а відчувати втому людина буде ще довго.
За оцінками ВООЗ, один з 20 пацієнтів з Covid-19 потребує інтенсивної терапії, яка може включати в себе наркоз і штучну вентиляцію легенів
Такий метод лікування потребує тривалої реабілітації незалежно від діагнозу. Пацієнтів спочатку переводять до звичайної палати і тільки потім виписують.
Доктор Елісон Піттард, декан факультету інтенсивної терапії, каже, що на відновлення важких хворих може піти від 12 до 18 місяців.
Через тривале перебування у лікарняному ліжку людина втрачає м'язову масу. Деяким пацієнтам навіть призначають фізіотерапія, щоб відновити рухливість кінцівок.
Іноді після інтенсивної терапії у хворих виникають марення та психічні розлади.
"Ще один з важливих факторів - загальне виснаження організму, так звана "вірусна втома", - каже Пол Тюз, реабілітолог з департаменту охорони здоров'я Університету Кардіффа і Вейла.
Китайські та італійські лікарі повідомляли, що фіксували у пацієнтів слабкість у всьому тілі, задишку після будь-якого рівня навантаження, постійний кашель і нерегулярне дихання. Їм також потрібен був тривалий сон.
"Ми знаємо, що у важких випадках реабілітація може тривати не один місяць".
Проте досить складно робити загальні висновки. Адже деякі пацієнти перебувають в палаті інтенсивної терапії недовго, тоді як інші можуть залишатися там до кількох тижнів.
Це достеменно не відомо, оскільки наука поки що не має довгострокових даних. Але можна проаналізувати інші фактори.
Гострий респіраторний дистрес - синдром (ГРДС) розвивається у пацієнтів, чия імунна система зазнала перевантаження, що призвело до пошкодження легенів.
"Ми маємо перевірені дані про те, що фізичне та психологічне "відлуння" хвороби може турбувати пацієнта навіть за п'ять років після одужання", - розповідає пан Тюз.
Д-р Джеймс Гілл, лікар-терапевт та викладач медичної школи у Ворвіку, каже, що одужанню також сприяє психологічна підтримка.
"У найважчих випадках пацієнт абсолютно нездатний нормально функціонувати. Тому не дивно, що в них розвивається ПТСР [посттравматичний стресовий розлад]. А хвороба залишить по собі глибокі психологічні травми".
Навіть легка форма коронавірусу може спричинити довгострокові проблеми зі здоров'ям - наприклад втому.
Отримати абсолютно точні дані дуже складно.
Станом на 15 квітня у світі коронавірусну хворобу побороли приблизно 500 тисяч людей. Такі дані оприлюднив університет Джонса Гопкінса.
Однак методи підрахунку смертей, інфікованих та тих, хто одужав, дуже відрізняються в різних країнах.
Деякі не публікують дані про одужання та фіксують не всі випадки легкої форми хвороби.
За допомогою методів математичного моделювання вчені визначили, що відсоток одужання від COVID-19 становить 99-99,5%.
Було багато припущень, але мало доказів того, наскільки довговічний будь-який імунітет до вірусу.  Якщо пацієнти успішно боролися з вірусом, їхня імунна система мала розвинути ефективну імунну відповідь проти цієї хвороби.
Повідомлення про повторне інфікування пацієнтів часто зводились до того, що тести можуть давати хибний результат.
Питання про імунітет - життєво важливе для розуміння того, чи можна повторно заразитися і наскільки ефективною може бути будь-яка вакцина.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52292713' lang='ukr' type='mono' source_url='https://www.bbc.co.uk/ukrainian/news-52292713' term='COVID'>
Братські траншеї та забиті морги: чи приховують в Ірані смерті від коронавірусу
На цьому відео видно працівника моргу, оточеного десятками тіл, на кладовищі.
На цьому відео видно працівника моргу, оточеного десятками тіл, на кладовищі.
Деякі з них загорнуті в білі савани - вони були "готові" вранці, каже чоловік на відео. Потім він показує ряди чорних мішків із тілами, вишикувані на підлозі в очікуванні, поки їх підготують до поховання.
Після цього він іде в іншу кімнату, далі ще в іншу. Та ж похмура ситуація: тіло за тілом, викладені на землі, утворюють ту саму пекельну чергу.
Це відео зняли на головному кладовищі в місті Кум, священному місті шиїтів у центрі Ірану. Саме звідти коронавірус почав ширитися країною.
На кадрах працівник розповідає, що усе це - тіла жертв коронавірусу, хоча BBC не може перевірити ці слова.
Але увагу інтернету привернуло те, що він каже далі. Деякі трупи перебувають у морзі п'ять-шість днів, говорить чоловік.
Ці кадри та коментарі чоловіка натякають на ширший факт: Іран намагається дати собі раду з величезною кількістю померлих. І вона може бути набагато вищою, ніж визнає влада.
Це відео з'явилося в мережі 2 березня і швидко стало вірусним. А реакція на нього влади Ірану дозволяє зрозуміти, як країна бореться за контроль над інформацією про коронавірус.
Жодна інша країна Близького Сходу не постраждала так сильно від Covid-19, як Іран.
Отримати точну інформацію про те, що там відбувається, як відомо, важко. Але багато публікацій в інтернеті дають зрозуміти, що морги в країні справді переповнені.
Частково це пояснюється тим, що багато професійних "омивальників" тіл відмовилися мити жертв Covid-19, бо бояться заразитися від трупів.
Натомість у деяких моргах це завдання - омивання померлих відповідно до ісламської традиції - поклали на волонтерів, зазвичай студентів семінарії.
Поки що немає підтверджених даних про те, що коронавірусом можна заразитися від мерців. Але Всесвітня організація охорони здоров'я радить людям бути обережними, оскільки тут так багато невідомого.
Наприклад, в Італії органи охорони здоров'я кажуть, що хоча вірус не може передатися посмертно, він все одно може вижити на одязі - тому трупи там негайно запечатують, а сім'ям заборонений доступ до тіл їхніх близьких.
Після того, як кадри з трупами стали вірусними, Іран відреагував жорстко. Чоловіка, який їх зафільмував, заарештували. Потім влада доклала зусиль, аби запевнити громадськість, що з усіма тілами поводилися з повагою та відповідно до традицій ісламу.
Відповідно до закону шаріату, людей слід поховати незабаром після їхньої смерті. Перед тим труп необхідно тричі омити водою.
А на початку березня верховний лідер Ірану аятола Хаменеї заявив, що до тіл жертв Covid-19 потрібно ставитися так само, як до будь-якого іншого померлого - очистити, загорнути в похоронний саван і провести молитву.
Щоб вгамувати гнів, викликаний відео, провладні сайти почали приділяти особливу увагу одній групі волонтерів, що працюють в моргу.
Група жінок-добровольців, відома як Корона-дами, працює також у Кумі. Їх зображають як відважних жінок, що віддані ісламському останньому обряду, попри ризики для власного здоров'я.
Вони утворили три команди, кожна з яких працює у семигодинну робочу зміну. Вони розповідають, що коли миють трупи молодих людей, то вигукують молитви голосніше, аби підготуватися до такого непростого завдання.
На їхньому захисному одязі написано: "Якщо у тебе немає сміливості лева, ти не зможеш вирушити шляхом любові".
Уряд, тим часом, дедалі частіше стикається з незручними питаннями про те, чи не є криза гіршою, ніж про це говорять.
Згідно з офіційною урядовою статистикою, в Ірані захворіли на вірус понад 60 000 людей і близько 4 000 померли. Але група іранських дослідників у США вважає, що реальні цифри набагато вищі.
Ці дослідники з Массачусетського технологічного інституту та Вірджинського політехнічного інституту розробили модель, яка імітує поширення хвороби.
Вона використовує дані про заражених іранських мандрівників, у яких виявили вірус під час в'їзду в інші країни, а також численні оцінки медичного співтовариства, аби вирахувати більш точні, на їхню думку, показники.
Науковці підрахували, що станом на 20 березня померли понад 15 000 людей, а кількість інфікованих насправді могла наближатися до одного мільйона. Це в 10 разів більше офіційних даних, які на той момент свідчили про 1 433 смертей та трохи менше 20 000 випадків інфікування.
Ми, можливо, ніколи не дізнаємося справжній обсяг кризи в Ірані, але ознаки її масштабу закопують в землю.
Подекуди тіла навіть не ховають в окремі могили, а складають у довгі траншеї - практика, нечувана для цієї частини світу.
Лікар з провінції Мазендеран на півночі Ірану анонімно розповів BBC, що на місця поховань відправили фахівців громадської безпеки. Вони мають стежити за процесом поховання та покриття могил вапном, який, як кажуть чиновники, використовують, щоб дезінфікувати тіла та запобігти поширенню вірусу.
Лікар також розповів, що хоча у свідоцтвах про смерть ішлося про зупинку серця або грип як причину смерті, факт направлення таких фахівців вказує на те, що причиною смерті насправді є Covid-19.
Тим часом, низка сімей стверджує, що не має інформації про те, де перебувають тіла їхніх близьких. Їм сказали, що повідомлять усе, коли закінчиться криза, і вони зможуть відвідати могли.
А тим часом, релігійні діячі намагаються запевнити родичів, що із їхніми рідними поводяться з повагою і поховані вони відповідно до всіх ісламських обрядів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52201413' lang='ukr' type='mono' source_url='https://www.bbc.co.uk/ukrainian/press-review-52201413' term='COVID'>
Світ на порозі "нестерпних" економічних наслідків. Огляд ЗМІ
У вівторок, 7 квітня, іноземна преса пише про таке:
У вівторок, 7 квітня, іноземна преса пише про таке:
У влади країн не так багато часу, щоб вжити всіх можливих заходів для стримання зростання кількості інфікованих коронавірусом, перш ніж економічні наслідки пандемії та соціальна напруга стануть нестерпними, пише Financial Times у своїй редакційній статті.
"Що більш щедрою та ефективною буде запропонована ними підтримка, тим більше часу вони матимуть", - пише видання і закликає уряди країн використати цей час "мудро та ефективно".
"Карантин - необхідний захід, але він має бути тимчасовим", - пише Financial Times.
Згідно з даними Організації економічного співробітництва та розвитку, кожний додатковий місяць соціальної ізоляції знизить зростання економіки на два відсоткових пункти цього року.
"Це стане найбільшим скороченням в історії, хіба що призупинення (економічної - Ред.) активності буде нетривалим", - йдеться у статті.
Та ідея полягає не в тому, щоб відмовитися від обмежувальних заходів, а щоб вони були максимально ефективними у короткий проміжок часу.
"Жорсткі обмеження не можуть тривати довго без вкрай серйозної шкоди. Тягар цієї шкоди потрібно полегшити, де це можливо зробити, переконавшись в тому, що у всіх є належний рівень доходу і життєздатний бізнес може вижити", - підсумовує Financial Times.
Глобальна рецесія, яку переживає світова економіка через пандемію, за своїми масштабами може позмагатися з Великою депресією 1930-х років у США, пише старший економічний радник інвестиційного банку HSBC Стівен Кінг у статті The Evening Standard.
Понад 9 мільйонів американців втратили роботу протягом останніх двох тижнів, економічна активність у Європі впала до найнижчого рівня, Сінгапурські авіалінії скорочують свою діяльність на 96%, а бізнеси у всьому світі намагаються вижити.
Попри те, що Китай  показує перші промені надії на подолання вірусу, нам ще належить дізнатися яка глибина цієї кризи і як ми можемо з неї вийти, пише він.
Направлення прем'єр-міністра Великої Британії Бориса Джонсона до реанімації свідчить про те, що у нього може бути важка форма Covid-19, пише Guardian.
"Постачання кисню через маску було у доступі і в палаті, до якої він потрапив в неділю, але направлення до реанімації в понеділок свідчить про те, що цього виявилось замало, щоб допомогти йому з проблемами дихання, що були спричинені пневмонією", - пише видання.
Згідно з даними ВООЗ, більшість пацієнтів реанімаційних відділень потребують штучної вентиляції легень. Біля 15% з них перебувають у важкому стані, йдеться у статті.
Джонсон потрапив до реанімації за 10 днів після того, як у нього виявили коронавірус. Тепер існує реальна загроза, пише видання, бо імунній системі більшості хворих вдається подолати вірус протягом першого тижня хвороби.
Guardian цитує професора Університетського коледжу Лондона Дерека Гілла, який каже, що схоже, що британський прем'єр під'єднаний до апарату вентиляції легень, що не потребує інвазивного втручання, як у випадку з апаратами ШВЛ, які розповсюджені у лікування важких хворих на Covid-19.
Фізичні навантаження під час карантину допомагають зміцнити імунітет і, як наслідок, підвищують шанси подолати коронавірус, але і в них потрібно знати міру, пише The Sun.
"Регулярні помірні фізичні навантаження можуть мати позитивний ефект, знижуючи чутливість організму до інфекції. Але з іншого боку, забагато вправ можуть дати протилежний ефект і зробити нас більш уразливими", - пише видання.
Результати дослідження, що було опубліковане у Британському журналі спортивної медицини, показали, що люди, які займаються спортом п'ять чи більше разів на тиждень, проводять на лікарняному через респіраторні захворювання на 46% днів менше ніж ті, хто тренується тільки раз на тиждень або жодного разу.
Та попри це експерти кажуть, що у певний момент "здоровий" рівень фізичної активності переходить у фазу "забагато" і може нашкодити здоров'ю.
Річ у тім, що надмірні фізичні навантаження, так само як і тренування за поганого самопочуття, провокують викид у кров гормону кортизолу, який послаблює імунітет, як і будь-який стрес, пише The Sun.
Тож, для підтримки імунітету, у вправах радять дотримуватися балансу.
Меган та Гаррі оголосили про створення нової благодійної ініціативи, що має наслідувати ту, якою подружжя займалося під брендом Сассекс Роял, повідомляє Guardian.
Фонд назвуть "Арчвелл" - на честь свого сина Арчі.
"Арчвелл" - назва, що поєднує давнє слово грецького походження, яке символізує силу та дію, цитує видання подружжя.
За словами пари, у планах запуск сайту, на якому можна буде знайти освітні та навчальні матеріали у вигляді фільмів, подкастів та книжок.
Через пандемію коронавірусу запуск фонду довелося відкласти. Інші деталі пара не розголошувала.
Огляд підготувала Тетяна Кирилюк, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51925398' lang='ukr' type='mono' source_url='https://www.bbc.co.uk/ukrainian/news-51925398' term='COVID'>
Інший бік коронавірусу: трохи позитивних новин
Через погані новини навколо масового розповсюдження коронавірусу світом ви можете багато нервуватися, погано спати і мати постійне відчуття тривоги. Але чи відбувається у світі щось позитивне?
Через погані новини навколо масового розповсюдження коронавірусу світом ви можете багато нервуватися, погано спати і мати постійне відчуття тривоги. Але чи відбувається у світі щось позитивне?
BBC News Україна спробувала з'ясувати.
У той час, як багато компаній змушені відправляти своїх працівників у безоплатні відпустки та на карантин, Amazon збирається винайняти додаткові 100 тисяч працівників для складських приміщень та служб доставки у США.
Велетень інтернет-торгівлі також повідомив про підвищення зарплатні для співробітників у Британії, США та Європі - на 2 фунти, 2 долари та 2 євро за годину відповідно. Загалом ці підвищення коштуватимуть компанії близько 350 млн доларів.
Можливості потужної компанії наразі перебувають під тиском через різке зростання замовлень від покупців, які намагаються не ходити в магазини і замовляють товари он-лайн.
У США розпочали перші випробування вакцини від пандемічного коронавірусу на людях.
45 здорових добровольців отримали ін'єкцію у дослідницькому центрі Kaiser Permanente у Сіетлі.
Вакцина не може викликати Covid-19, натомість містить нешкідливий генетичний код, скопійований з вірусу, що викликає захворювання.
Втім, експерти кажуть, що знадобиться ще багато місяців, щоб дізнатися, чи працюватиме ця вакцина, або інші, які наразі досліджують.
Тоді, як ЄС закриває своє зовнішні кордони, прем'єр-міністр Марк Рютте у зверненні до нації заявив, що Нідерланди не огороджуватиме себе від зовнішнього світу.
Він вважає, що нав'язування повного блокування "може здатися привабливим з першого погляду, але експерти відзначають, що це не буде справою днів або тижнів. При такому сценарії нам фактично доведеться закрити нашу країну на рік або навіть довше з усіма наслідками, що випливають з цього".
Замість цього уряд Нідерландів вирішив максимально контролювати ризик вірусу, щоб створити імунітет до вірусу - який може "зайняти місяці або навіть довше" - і переконатися, що лікарні мають достатньо можливостей допомагати хворим пацієнтам.
Нідерланди також продовжать судовий розгляд справи МН17, проте у закритому режимі.
Станом на сьогодні у світі зареєстрували 182 406 випадки захворювання COVID-19, з них 79 433 людини одужали. Це понад 43% від тих, хто захворіли.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52471637' lang='ukr' type='mono' source_url='https://www.bbc.co.uk/ukrainian/features-52471637' term='COVID'>
50 днів карантину у графіках: як коронавірус шириться Україною і світом
З 12 березня Україна живе в умовах карантину: його поступово посилювали, у деяких сферах послаблювали, але поки що продовжили до 11 травня. Як за цей час коронавірус поширився країною та світом?
З 12 березня Україна живе в умовах карантину: його поступово посилювали, у деяких сферах послаблювали, але поки що продовжили до 11 травня. Як за цей час коронавірус поширився країною та світом?
Ми підготували кілька графіків, які ілюструють, що упродовж цих 50 днів відбувалося з коронавірусом в Україні та світі.
На жаль, ваш браузер не може відобразити мапу
Щоб порівняти розвиток пандемії в Україні та інших країнах, ми нанесли кількість випадків Covid-19 та кількість смертей людей з цим захворюванням на графік з логарифмічною вертикальною шкалою.
Такий метод дозволяє оцінити швидкість розвитку пандемії в країнах, де вона лише починається, та порівняти з тими країнами, де кількість заражень вимірюється тисячами людей.
Якщо крива починає сильно нахилятися у правий бік (Китай, Південна Корея), це означає, що поширення хвороби майже вдалося зупинити.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51845450' lang='ukr' type='mono' source_url='https://www.bbc.co.uk/ukrainian/news-51845450' term='COVID'>
COVID-19: у світі пандемія, в Україні - карантин. Випуск новин 11.03.2020
У випуску 11 березня:
У випуску 11 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-52378321' lang='ukr' type='mono' source_url='https://www.bbc.co.uk/ukrainian/news-52378321' term='COVID'>
У Дніпрі спалах коронавірусу - Філатов
У Дніпрі зафіксували спалах коронавірусної інфекції, повідомив мер міста Борис Філатов у своєму фейсбуці.
У Дніпрі зафіксували спалах коронавірусної інфекції, повідомив мер міста Борис Філатов у своєму фейсбуці.
За його словами, за останню добу додалося 20 нових хворих, тоді як до цього виявляли одного-двох хворих на добу.
"Дорогі земляки, в мене погані новини. В місті, схоже, стався конкретний спалах Covid-19. Карантину дотримуйтесь. Я ж кричу постійно в порожнечу", - написав пан Філатов.
Станом на вівторок, 22 квітня, в Дніпропетровській області зафіксували 122 випадки коронавірусної інфекції, даних за останню добу МОЗ поки не оприлюднило.
Загалом в Україні виявлено 6125 підтверджених  випадків коронавірусу. 161 людина померла, 367 пацієнтів одужали.
Борис Філатов регулярно закликає жителів Дніпра дотримуватися карантинних обмежень для боротьби з коронавірусом і нерідко жаліється, що ті не сприймають загрозу всейроз.
На початку квітня стало відомо, що на кладовищах міста за дорученням влади викопали 600 додаткових могил - для можливих жертв коронавірусу.
А напередодні Великодня Філатов у жорсткій формі застеріг церкви від порушень карантину під час святкових богослужінь: він пообіцяв діяти радикально і що порушникам не допоможе "ні депутатське лоббі, ні сам Господь бог".
Також він пригрозив церквам, зокрема, відключенням водопостачання, електроенергії та проблемами з документами на землю.
"Окрім штрафів від поліції та кримінальних справ, ви отримаєте весь комплекс заходів від міської влади, відкатаних на наливайках і пунктах металолому. Хочете сидіти без води і світла, з закладеними дверима і перекопаними дорогами? Ми вам це забезпечимо", - заявив Філатов.
"Також чекайте скасування документів по землі і будь-яких дозволів на реконструкцію", - додав ме міста.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51991381' lang='ukr' type='mono' source_url='https://www.bbc.co.uk/ukrainian/features-51991381' term='COVID'>
"Коли тобі кажуть: у тебе - коронавірус". Розповідь першого українця, який одужав
Олександр з Чернівців став першим українцем, в якого підтвердили коронавірус. Але він також і став першим, хто одужав від Covid-19.
Олександр з Чернівців став першим українцем, в якого підтвердили коронавірус. Але він також і став першим, хто одужав від Covid-19.
Зараз він разом з дружиною перебуває в самоізоляції: через тиждень чоловік має здати ще один аналіз. Тільки тоді можна буде говорити, що він повністю одужав.
Де він заразився, як він усвідомив, що хворий і як проходило лікування - Олександр розповів ВВС News Україна.
Свою лютневу подорож до Італії Олександр з дружиною планували самі задовго до спалаху коронавірусу.
21 лютого полетіли з румунської Сучави до Бергамо. Згадує, що вони з дружиною вже чули про перші спалахи хвороби, але подорож не скасували, навіть попри те, що їх відмовляли батьки. Були в Бергамо, Комо та Мілані.
"Те, що насувається біда, ми зрозуміли десь за два дні. Тоді, 23 лютого, в одному містечку (не пам'ятаю точно назву) захворіли 16 осіб. Люди почали панікувати. Всі ЗМІ підхопили цей матеріал і почали розповсюджувати", - розповідає Олександр.
У Мілані на той час, за його словами, було відносно спокійно, але подружжя посилило заходи безпеки. Антисептиків та масок вони не мали.
"Проте ми намагались уникати скупчень людей, просто гуляли самі, удвох. Так ми і провели весь відпочинок. Знаєте, в Мілані відчувались такі панічні настрої, бо отам багато туристів. Відчувалося, що там люди вже занепокоєні. Та коли ми повернулись в останній день в Бергамо, - нас зустріла абсолютний тотальний пофігізм. Люди не усвідомлювали небезпеку".
Потім був аеропорт.
"Люди з антисептиками, анкетами. Розпитували, чи ми не були в лікарні, медичному закладі. А ще - чи не контактували з зараженими особами. Ми почувалися абсолютно нормально. Була, хіба що, фізична втома через те, що ми дуже багато гуляли".
Олександр згадує, що в аеропорту люди покашлювали, дехто вже був у масках. Але найбільше його вразив аеропорт у Сучаві.
"Після прильоту нас очікував вже попереджений персонал. Вони знали, що з небезпечної зони прилітають. Та, тим не менше, там не було все готово. Люди просто заходять в цей термінал. Не знаю, чи хтось там був - така площа, розміром десь 200 м2. І ми, всі пасажири літака, - а це більше 100 людей - десь 20 хвилин один біля одного чекали, доки підготують прилади для вимірювання температури і бланки для заповнення. Потім, коли мене питали, де я міг заразитися, перша думка була - аеропорт. Тому що там, дійсно, було небезпечно".
Подружжю перевірили температуру, все було в межах норми. Далі вони сіли у своє авто, припарковане біля аеропорту, і вирушили до кордону. Там ще раз двічі перевірили температуру, знову - норма.
"Ми їдемо додому, відпочиваємо, лягаємо спати. 27 число. Цього дня в мого батька та ще хорошої подруги був день народження. Ми тому і планували свою подорож так, щоб можна було повернутися до цього дня. Однак, ні до батька, ні до подруги в гості ми не пішли. Зрозумійте, в нас не було симптомів. Хіба ще залишалася втома. Та залишалося психологічне відчуття того, що ми приїхали з небезпечної зони і…. А раптом?"
Олександр з дружиною вирішили кілька днів побути вдома, не йти на роботу.
"І, в принципі, це рішення залишитись вдома було вірне. Тому що вже 28 лютого в мене почала підійматись температура. Спершу відчув слабкість. Поміряв температуру - 37,1. В обід - 37,4. Слабкість залишалася. Я подумав, що це акліматизація. Під вечір ситуація погіршилася - температура піднялася до 37,9. Спробував випити парацетамол. Вже прийшло розуміння, що якась небезпека є".
29 лютого, коли температура ще зросла, Олександр подзвонив сімейному лікарю, попередив, що був у Італії.
"Що далі робити? Телефонуємо "103". Через пів години вже була машина швидкої. Всі - в захисному одязі. Мене госпіталізували. Помістили в інфекційне відділення. Взяли мазки на аналізи".
"Третього березня у мене день народження. Я цей день ніколи не забуду. Дуже дивний. І дивний він видався різноманітними емоціями. Від дуже яскравих і приємних до дуже негативних.  Цього дня прийшли результати аналізів із Києва (На той час лабораторні аналізи на виявлення коронавірусу робили лише в столиці - Ред.)".
"Коли тобі кажуть: в тебе - вірус… Ти не розумієш, що далі. Зрозуміло, що далі щось буде. Але як воно буде? Я знав, що щось почнеться, але що саме не уявляв. Не було страшно. Лише нерозуміння. Нерозуміння того, що взагалі відбувається. Страшно, що я один із тих, кому не пощастило. Чомусь я перший…"
А ще той день запам'ятався Олександру переживаннями через дружину, яку лікарі залишили вдома.
"З самого початку, коли лише мене госпіталізували, я просив, аби мою дружину також перевірили. Я питаю: "Чому мене? Зрозуміло, у мене є симптоми, а в неї немає. Та давайте нас удвох! Візьміть у нас обох зразки. А далі вже буде рішення, що робити. Мені кажуть: "По нашій інструкції, по всіх протоколах, ми можемо госпіталізувати тільки людей із симптомами". І забрали тільки мене".
Олександр почав телефоном шукати можливості, як зробити аналіз дружині, але не встиг: "Зв'язалися із нашою лабораторією (Чернівецький обласний лабораторний центр. - Ред.). Там сказали, що будуть брати аналізи, хоча поки що немає умов, аби її госпіталізувати. Співробітники лабораторії обіцяли під'їхати протягом години. В них щось не вийшло. Ввечері, коли таки приїхали, - люди вже…. Скажімо так, вичислили".
"Коли мене забирала швидка - це була субота, 10 ранку. Люди у вікнах бачили. Всі все розуміли, всі все бачили. Не знаю, може, якось і витекла інформація, що це ЦЯ людина, з ЦЬОГО будинку. Але, швидше за все, люди вичислили, що мене госпіталізували 29 лютого. 3 березня - підтвердження коронавірусу. Та ще й у людини, в котрої у цей день - день народження. Просто співставили факти і зрозуміли, що це саме я".
"Люди дуже перелякалися. Тому що майже всі, хто був… назвемо це бунтом, були впевнені, що вона також є  носієм збудника. І вони дуже переживали за свою безпеку. З одного боку, я їх розумію. Емоції людей на той момент. Коли ви розумієте, що небезпека не десь в Китаї або в Італії, а тут - біля ваших дверей. І ,інстинктивно, ви хочете цю небезпеку знищити. Я це розумію. Тому зла на людей я не тримаю. Я десятки разів моделював цю ситуацію, ставив себе на місце цих людей. І з мого боку це виглядає так: є, все-таки є компетентні люди, які мали б пояснити, як діяти в тій чи іншій ситуації. Ці компетентні люди в той момент там були. Вони пояснювали: доки в людини немає симптомів, доти її не можна вважати захворілою. Що потрібно взяти мазки. І якщо підтвердиться позитивний результат, то тоді варто госпіталізувати. ЦЕ було правильно по всіх нормах, по всіх протоколах медичних, по всіх нормах. Та під натиском і впливом паніки люди домоглись свого - дружину мою таки госпіталізували".
"Лікування йде симптоматично. Лікують від симптомів, які проявляються на даний момент", - ділиться Олександр і згадує, що в лікарні читав все про коронавірус.
"А ще - читав коментарі наших осіб, відповідальних за медицину. Всі звітували, що в нас абсолютно все готово", - каже чоловік і зізнається, що його самого поклали в не дуже підготовлене місце.
"Якщо 29 лютого, коли мене госпіталізували, то в мене була просто температура і першіння в горлі, то коли в мене вже був результат мого тесту - 3 березні - в мене вже тоді була пневмонія. І мій стан погіршився". Олександр каже, що спав у дуже холодному боксі.
"Я спав у куртці. Я думав, що це тимчасово! Я не уявляв, що в таких умовах можна довгий час провести! Я казав лікарям: "Давайте щось робити!" Мені відповіли: "Попросіть, щоб хтось приніс вам обігрівач". А я дивлюся - в боксі самому тільки дві розетки, куди можна включити цей обігрівач, і вони поплавлені. ... Видно, що туди вже включали обігрівачі і ті розетки поплавлені не просто так. На наступний день викликали електрика. Він щось покрутив і сказав, що все безпечно. За власні кошти мені батько купив не потужний, на 800 Ват, обігрівач".
Але, визнає Олександр, поступово умови його перебування в лікарні покращилися:  "Треба було кричати, треба було говорити, треба було постійно пресувати - і ці питання поступово вирішувалися. Люди з розумінням підходили, за що я дуже вдячний. Але, насправді, із самого початку там нічого не було готово для прийому".
Але харчування було більш-менш: "Скажімо так, гастрономічну насолоду ви там не отримаєте, але не будете голодні. Один раз на день мені мої рідні приносили їжу домашню. Одним словом, з харчуванням було нормально".
Чоловік розповідає, що дуже переживав за своїх батьків:
"От приїжджаю я перший. Перший на всю Україну. І тиждень - це єдиний випадок. Тоді батько приходив, передавав через когось мені їжу. Я більш-менш був спокійний, що йому нічого не загрожує. Хоча загроза - поруч. Коли вже більше людей було госпіталізовано, я зрозумів, що загроза більша. Та в мене батько такий, що з ним важко сперечатися. До останнього дня моєї госпіталізації він був поруч. Приносив мені їжу, ліки купував. Я нереально йому вдячний за його сміливість. І навіть, коли б я казав, що нічого не треба, він  все одно би приходив, приносив. І допоміг би".
У лікарні Олександр каже, що постійно слідкував за новинами.
"Важко спочатку, коли вас від вашого звичного побуту кидають в екстремальні умови. Оце був для мене шок. Перші дні я не міг змиритися! Я до останнього думав, що через кілька днів прийде негативний результат, і мене відпустять додому. Я мало засічки не робив, скільки годин мені залишається. Та коли мені сказали, що в мене позитивний результат, і я тут надовго…Просто довелося змиритися і адаптуватися".
"Загалом, в інфекційному відділенні я провів повних 20 днів. З них два тижні, дійсно, в стані хвороби. Тобто, медикаментозне лікування повноцінне: системи, уколи, антибіотики. А останній тиждень, коли організм почав боротися, тоді ставало легше. Тоді вже просто чекав на виписку".
"70% всіх медикаментів ми купували за власні кошти. Ситуація покращилася десь за тиждень мого перебування. Поступово ліками забезпечувала клініка. До кінця ми просто купували якісь дрібниці… Знаєте, я безмежно вдячним лікарям і всьому медперсоналу. За їхню роботу і турботу. За те, що вони робили щодня. Ми вже з ними здружилися. І коли мене виписували, я бачив сльози радості на їхніх очах. Бо, попри все, вони гідно виконували свою роботу. Я вдячний, що вони поставили мене на ноги".
Олександр зізнається, що найбільше мріяв про душ, можливості помитися у лікарні не було: "Це, дійсно, і психологічна, і фізіологічна проблема. Я просив і максимум, що мені могли організувати, - це відро гарячої води і тазик. Трішки можна помитися, але все одно ви не помиєтеся так, як треба. Та я розумів, що цю проблему не вирішити по-іншому в таких умовах".
"Я не розумію, де і за яких обставин я міг заразитися. В мене є просто здогадки".
Олександр переглядав відео протесту, який сусіди влаштували під його будинком, коли зрозуміли, де він мешкає, тепер він знову зустрічає цих людей:
"Зараз, коли мене виписали і я потрапив додому… Чесно скажу, я зустрів лише одну сусідку (Коли чоловік приїхав з лікарні. - Ред.), яка щиро вибачилась. Хоча на відео я її навіть не бачив. Мені було приємно. Та не переді мною треба вибачатися. Все-таки основний удар отримала дружина. Дуже неприємно було спостерігати, як її виводять… Просто як якогось злодія. Просто неприємно.  Так, щоб хтось до нас зайшов, - такого не було. Можливо, люди побоюються. Думають, що ми можемо небезпеку складати для них…. Хто нас дійсно підтримує - це родичі і друзі…
Бути першим - завжди страшно. Але я радий, що вже все позаду".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52328069' lang='ukr' type='mono' source_url='https://www.bbc.co.uk/ukrainian/features-52328069' term='COVID'>
"Смерть за смертю. Ми були на межі" - лікарка-інфекціоністка з Прикарпаття
"У мене немає часу на теревені", - приблизно так відповідають прикарпатські медики, які перебувають в епіцентрі спалаху хвороби. Вилікувати хворих на COVID-19 - зараз основне їхнє завдання.
"У мене немає часу на теревені", - приблизно так відповідають прикарпатські медики, які перебувають в епіцентрі спалаху хвороби. Вилікувати хворих на COVID-19 - зараз основне їхнє завдання.
У кожному районі Прикарпаття зафіксовані випадки коронавірусу. Найважча ситуація - в Івано-Франківську, Надвірнянському та Тисменицькому районах. В області померли понад три десятки хворих на коронавірус.
Івано-Франківська обласна клінічна лікарня першою зустрілася з невідомою хворобою. Заступниця головного лікаря Любов Андрусишин також не одразу погодилась розповісти свою історію. Їй, як й іншим медикам, надзвичайно складно.
Вони втомились і хочуть, щоб це якомога швидше закінчилось.
Ось що лікарка розповіла для BBC News Україна про боротьбу прикарпатських медиків з коронавірусом.
Ми першими в області стикнулися з цією інфекцією. Ми не знали, що робити і як поводитись.
Так, нам було страшно. У нас не було відповідного захисту, протоколу лікування. Багато чиновників, багато преси, багато хворих і смерть за смертю... ми були на межі. Першою у нашій лікарні померла 56-річна жінка. Тоді всі усвідомили, що це серйозно.
Власне, тоді ми ще не знали, з чим маємо справу. Ця жінка мала лише підозру на коронавірус, ми їй діагностували грип, ускладнений пневмонією. До неї був прикріплений апарат штучної вентиляції легень. Але коли вона менш ніж за добу померла, і в неї тест виявився позитивним - от тоді всі отримали острах.
В нас не було захисту, кількість хворих зростала, на роботі всі горіли… Тоді почали розраховуватися з роботи. В нас досить багато медиків пішло. Але потім люди зрозуміли, що треба працювати, що ми маємо рятувати пацієнтів. Стали поступати засоби індивідуального захисту, допомагали сторонні, ми зрозуміли, що ми не одні.
Дуже багато благодійників кинулись на допомогу. І не лише благодійників. Ми отримали багато допомоги від пересічних людей. Територія нашої лікарні повністю закрита, сторонніх людей не допускаємо. Але звичайні люди почали залишати пакунки під воротами інфекційної.
Вони залишали все, що могли придумати: засоби індивідуального захисту, халати, побутові речі. Одного разу ми знайшли торбинку з рукавичками. Якийсь пенсіонер просто поштою вислав нам двадцять масок.
Хтось водичкою, хтось смачненьким, хтось добрим словом. Навіть кавовий апарат нам дали. Приносили багато елементарних речей для побуту. Були такі, які просили нікому не називати своїх прізвищ, навіть нам їх не говорили. Вони не хотіли слави чи чогось такого, вони просто хотіли підтримати в біді.
Наші земляки настільки вміють одне одного підтримати, що це аж пробивало до сліз. Нам було дуже приємно. Тоді ми зрозуміли, що маємо можливість працювати і страх зник.
Захищений - значить озброєний. В нас вже було достатньо масок, рукавиць, халатів. Ми стали сильнішими.
Не перебільшуйте, я не герой. У нас всі такі: і молоді лікарі, і старші лікарі, і медсестри. В нас всі герої. Дуже гарно себе проявили ті, які працюють дистанційно. Дуже гарно показали себе двоє молодих лікарів, які прийшли до нас як інтерни. За цей період вони дуже виросли. Наш головний лікар - великий молодець. Він з нами весь час пліч-о-пліч.
Повірте, в нас є з ким працювати: і на приймальному відділенні, і в реанімації. Навіть при тому, що шестеро наших медиків захворіли на коронавірус, ніхто з нас не пішов на самоізоляцію. Ми всі дружно залишились працювати і лікувати своїх колег. Слава Богу, всі одужали. Слава Богу, вони повернулися на свої робочі місця і продовжують працювати.
Можливо, в інших лікарнях по-іншому. Там не очікували, що буде така ситуація. Не були готові, не стикалися ні з чим подібним. Ми ж в такому режимі працювали завжди і звикли до такої роботи.
Я - інфекціоніст з великим стажем роботи. Мої рідні уже до цього звикли: зарази в лікарні повно. Але вони відносяться з розумінням. Звичайно, я переживаю за них, а вони за мене. У мене ще й маленька внучка. Дуже її люблю. Звичайно, що всюди можна контактувати з хворими на коронавірус - і в транспорті, і в магазині, і будь-де. Вірогідність того, що моя внучка заразиться, дуже велика. Але я не маю права боятися.
Ніхто не боїться. Це не чума і все буде нормально. Ми маємо спецодяг. Ми вже не перший рік працюємо в такому режимі: миємо, перемо, прасуємо, все провітрюється. Я знімаю з себе захист, переодягаюся, мию руки і йду додому. Береженого Бог береже. Головне, щоб були здорові і все подолаємо.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52431746' lang='ukr' type='mono' source_url='https://www.bbc.co.uk/ukrainian/news-52431746' term='COVID'>
"Свято праці": як Лукашенко вдарив суботником по коронавірусу
Президент Білорусі Олександр Лукашенко особисто взяв участь у загальнореспубліканському суботнику, який пройшов у країні.
Президент Білорусі Олександр Лукашенко особисто взяв участь у загальнореспубліканському суботнику, який пройшов у країні.
Міжнародна організація праці звернулася до білоруської влади із закликом скасувати суботник "з огляду на нинішні обставини, пов'язані з пандемією Covid-19".
Однак, як повідомляє білоруське телебачення, "свято безоплатної праці" пройшло по всій країні.
Трудові колективи зголосилися перерахувати до фонду суботника чималі кошти. Сама лише Брестська область, наприклад, пообіцяла внести до фонду понад мільйон рублів, інформує офіційна агенція БЕЛТА.
Гроші, зароблені на суботнику, витратять не на медицину.
За рішенням уряду кошти підуть на підготовку дитячих оздоровчих таборів до літнього сезону, благоустрій місць військової слави і розширення Національного художнього музею до "художнього кварталу".
Президент Лукашенко під час суботника займався посадкою дерев у національному парку "Прип'ятський" - в регіоні, що постраждав від чорнобильської аварії.
Як і раніше, Лукашенко, який називає пандемію "коронопсихозом", не використовував засоби індивідуального захисту.
У Білорусі на 25 квітня зареєстровано 9590 випадків коронавірусної інфекції. Приріст за останню добу став рекордним - плюс 817 нових хворих.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52584333' lang='ukr' type='mono' source_url='https://www.bbc.co.uk/ukrainian/features-52584333' term='COVID'>
Коронавірус: чому в деяких симптоми тривають тижнями
Світ Девіда Харріса зменшився до розмірів вітальні.
Світ Девіда Харріса зменшився до розмірів вітальні.
Сім тижнів тому у нього з'явилися симптоми Covid-19. Він каже, що це було схоже на сильний грип.
Тоді 42-річний британський архітектор-фрілансер вперше самоізолювався у власному будинку в Бристолі з дружиною і маленькою донькою.
Через два тижні йому стало краще, але ще через два, на подив Харріса, симптоми повернулися.
"Це була якась мінісага з поверненням симптомів, я взагалі цього не очікував", - говорить він.
"Друга хвиля була набагато сильнішою - ті ж симптоми грипу, але із задишкою, через яку я був впевнений, що у мене коронавірус. Потім два тижні я, як мені здавалося, йшов на поправку", - розповідає він.
"А потім, на сьомий тиждень, симптоми знову повернулися. У мене почалася третя хвиля. На щастя, вони були не такими сильними, але все одно значними", - говорить Девід Харріс.
Вирішивши, що краще не ризикувати, Девід продовжив самоізоляцію. Він не залишав вітальню свого будинку, переодягався тільки коли виходив прийняти душ, їв і спав на самоті.
Дружина Девіда підносила 10-місячну доньку Міллі до вікна вітальні і показувала її чоловікові, щоб вони могли "поспілкуватися" через скло.
Хвороба вимотала Девіда. Він не розумів, що з ним буде далі.
"Найскладніше - вирішити, коли звертатися за допомогою. Витрачати час Національної служби охорони здоров'я марно я не хотів, тому що, очевидно, є люди, яким важче, ніж мені", - розповідає він.
"Але мені і не хотілося опинитися в ситуації, коли в найнебезпечніший момент не наважуєшся звернутися за допомогою, а потім через те, що ти вчасно цього не зробив, відбувається щось погане", - говорить він.
"Коли симптоми в перший раз повернулися, коли мені вперше стало гірше, було досить лячно. Я не розумів, чи значить це, що все скінчено. Досить страшно, коли тобі стає гірше, а ти думав, що йдеш на поправку".
49-річна Фелісіті, мешканка Лондона, вперше відчула симптоми Covid-19 шість тижнів тому. Але, як і у Девіда, хвороба у неї проходила складно.
"Найважче було подолати перші десять днів важкої хвороби, думати, що одужуєш, а потім зіткнутися з сильнішими симптомами", - говорить вона.
"На п'ятий тиждень хвороби мій партнер мусив викликати "швидку"- у мене так болів живіт, що я просто кричала в агонії", - розповідає жінка.
"Дуже складно було зрозуміти - це наслідки вірусу? Це відповідь імунної системи? Запалення? До зараження у мене не було проблем зі шлунком, але п'ятий тиждень був просто жахливим", - каже вона.
Фелісіті довго не могла позбутися симптомів, і тижні хвороби втомили її.
"Я провела величезну кількість часу в ліжку, відновлюючи сили. Весь цей досвід - хвороба і спроби одужати, - з психологічної точки зору був приголомшливим", - говорить вона.
Ані Фелісіті, ані Девід не перевірялися на Covid-19, але лікарі сказали їм, що, цілком ймовірно, це коронавірус. Обох також запевнили, що зараз вони вже не можуть нікого заразити.
Проблема в тому, що ми ще багато не знаємо про коронавірус. Вчені не розуміють, наприклад, чому у частині хворих симптоми тривають лише кілька днів, а в інших, фізично міцних людей, не припиняються тижнями.
Філіп Готард, консультант Лондонської клініки тропічних хвороб, підкреслює, що переважна більшість тих, хто заразився, порівняно швидко і повністю видужують.
"У когось довго не припиняється кашель. Деякі пацієнти відчувають сильну втому, виснаженість. Цей занепад сил може тривати від трьох до шести тижнів", - говорить він.
"Це великий стрес, особливо для молодих і здорових людей, які до такого не звикли. Для них повільне і нерівномірне відновлення від хвороби - це шок", - зазначає медик.
"Але такий ефект буває і під час інших захворювань, коли пацієнти відновлюються після гострої форми зараження. Їх стан то погіршується, то поліпшується, у них бувають хороші і погані дні", - говорить він.
Професор-епідеміолог з Королівського коледжу Лондона Тім Спектор каже, що дані, зібрані за допомогою спеціального додатка Covid Symptom Study, свідчать, що ті, хто заразився коронавірусом, починають відновлюватися приблизно через 12 днів.
"Але ми також спостерігаємо велику кількість людей, у яких симптоми зберігаються набагато довше, в деяких випадках понад 30 днів", - говорить він.
"Ми вивчаємо нові дані за допомогою штучного інтелекту. Незабаром ми навчимося визначати, яке поєднання симптомів і факторів ризику призводить до такої тривалості симптомів", - говорить він.
Наразі стан Девіда та Фелісіті покращується. Як вони сподіваються, остаточно.
Але Covid-19 - це вірус, який з'явився лише кілька місяців тому. Він продовжує робити нам виключно неприємні сюрпризи.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52065453' lang='ukr' type='mono' source_url='https://www.bbc.co.uk/ukrainian/news-52065453' term='COVID'>
Керівник поліції Києва Крищенко підхопив коронавірус - Геращенко
У голови поліції Києва, заступника голови Нацполіції України Андрія Крищенка діагностували коронавірус. Про це повідомив заступник міністра внутрішніх справ Антон Геращенко.
У голови поліції Києва, заступника голови Нацполіції України Андрія Крищенка діагностували коронавірус. Про це повідомив заступник міністра внутрішніх справ Антон Геращенко.
Стан здоров'я Крищенка - задовільний, він продовжує виконувати свої обов'язки дистанційно, зазначив Геращенко.
Він також повідомив, що у п'ятницю, крім пана Крищенка, діагноз підтвердили ще в двох поліцейських та одного курсанта.
"Саме медики і правоохоронці, як показує трагічний досвід Італії, найбільш часто стають жертвами ураження небезпечною інфекцією", - написав він у фейсбуку.
Епідемія підсилюється та поширюється.

Так сьогодні позитивний діагноз на коронавірус підтвердився у трьох поліцейських...
Кінець Facebook допису , автор: Антон
Поліцейські встановили коло тих, хто контактував із Крищенком протягом інкубаційного періоду. Усі вони поінформовані про ризик і перебувають на самоізоляції, додав Геращенко.
Між тим, керівник столичної поліції та члени його родини протягом останнього місяця за кордоном не перебували, запевняє Геращенко.
Загалом станом на ранок 27 березня в Україні підтвердили 218 випадків зараження коронавірусом.
З Рівненщини, тим часом, повідомили про шосту смерть від COVID-19 в Україні.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52031002' lang='ukr' type='mono' source_url='https://www.bbc.co.uk/ukrainian/news-52031002' term='COVID'>
Грета Тунберг думає, що підхопила коронавірус
Шведська екоактивістка Грета Тунберг заявила, що останні два тижні провела в самоізоляції й припускає, що перехворіла на Covid-19. Про це вона написала у своєму інстаграмі.
Шведська екоактивістка Грета Тунберг заявила, що останні два тижні провела в самоізоляції й припускає, що перехворіла на Covid-19. Про це вона написала у своєму інстаграмі.
"Упродовж останніх двох тижнів я не виходила на вулицю. Після повернення з Центральної Європи я самоізолювалася [...]. Близько 10 днів тому в мене зʼявилися симптоми - такі ж, як і в мого батька, який приїхав зі мною з Брюсселя. У нього були такі ж симптоми, але більш сильні, з лихоманкою".
Тунберг розповіла, що тест на коронавірус не проходила, оскільки у Швеції їх роблять лише людям, що потребуються екстреної медичної допомоги.
"Дуже ймовірно, що він в мене був (коронавірус - Ред.), враховуючи сукупність симптомів та обставин".
За словами Тунберг, вона відчувала слабкість та біль у горлі, але зараз майже одужала.
"Востаннє, коли у мене була застуда, я почувалася набагато гірше", - каже Тунберг і додала що саме слабкість симптомів є небезпечною: адже багато людей можуть навіть не підозрювати, що в них коронавірус, але при цьому заражати інших.
The last two weeks I’ve stayed inside. When I returned from my trip around Central Europe I isolated myself (in a borrowed apartment away from my mother and sister) since the number of cases of COVID-19 (in Germany for instance) were similar to Italy in the beginning. Around ten days ago I started feeling some symptoms, exactly the same time as my father - who traveled with me from Brussels. I was feeling tired, had shivers, a sore throat and coughed. My dad experienced the same symptoms, but much more intense and with a fever. In Sweden you can not test yourself for COVID-19 unless you’re in need of emergent medical treatment. Everyone feeling ill are told to stay at home and isolate themselves. I have therefore not been tested for COVID-19, but it’s extremely likely that I’ve had it, given the combined symptoms and circumstances. Now I’ve basically recovered, but - AND THIS IS THE BOTTOM LINE: I almost didn’t feel ill. My last cold was much worse than this! Had it not been for someone else having the virus simultainously I might not even have suspected anything. Then I would just have thought I was feeling unusually tired with a bit of a cough. And this it what makes it so much more dangerous. Many (especially young people) might not notice any symptoms at all, or very mild symptoms. Then they don’t know they have the virus and can pass it on to people in risk groups. We who don’t belong to a risk group have an enormous responsibility, our actions can be the difference between life and death for many others. Please keep that in mind, follow the advice from experts and your local authorities and #StayAtHome to slow the spread of the virus. And remember to always take care of each other and help those in need. #COVID #flattenthecurve
A post shared by  Greta Thunberg (@gretathunberg) on Mar 24, 2020 at 8:22am PDT
Кінець Instagram допису , автор: gretathunberg
Кількість офіційно зареєстрованих випадків коронавірусу у світі станом на 25 березня сягнула 420 тисяч людей.
Майже 19 тисяч із них померли, понад 100 тисяч одужали.
За даними інституту Джона Хопкінса, понад 120 тисяч нових захворілих виявили упродовж кількох останніх днів.
Так, 6 березня, у світі нараховувалося 100 тисяч офіційних випадків коронавірусу, 18 березня - 200 тисяч, 21 березня - 300 тисяч.
Лідерами за кількістю захворювань у світі залишаються Китай (81 тисяча), Італія (69 тисяч), США (55 тисяч), Іспанія (42 тисячі) та Німеччина (32 тисячі).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-51630792' lang='ukr' type='mono' source_url='https://www.bbc.co.uk/ukrainian/press-review-51630792' term='COVID'>
Як впав з Олімпу "король кіноіндустрії" - огляд ЗМІ

Читайте в огляді преси 25 лютого:
Верховний суд Нью-Йорка визнав усесвітньо відомого кінопродюсера Гарві Вайнштейна винним у статевих злочинах.
Як пише британська Guardian, цей вирок став переломним моментом для судових справ, які стосуються сексуальних злочинів.
Сам процес був справжньою рулеткою для окружної прокуратури Нью-Йорка, оскільки ніхто наперед не знав, чим він закінчиться.
"Суд присяжних із семи чоловіків та п'яти жінок у Верховному Суді Нью-Йорка п'ять днів вирішував, яким має бути вирок. Врешті вони визнали підсудного винним у злочинному статевому акті першого ступеня, який полягав у змушенні до орального сексу асистентки команди серіалу Project Runway у 2006 році", - пише Guardian.
Окрім цього, Вайнштейна визнали винним у зґвалтуванні третього ступеня. Цей злочин він вчинив щодо жінки у нью-йоркському готелі у 2013 році.
Через перший злочин продюсер може провести у в'язниці від 5 до 25 років, а через другий - до 4 років.
Вайнштейна виправдали за трьома іншими пунктами, включно з агресивним сексуальним нападом. За цим епізодом йому "світило" довічне ув'язнення, пише Guardian.
"Вирок став фінальною точкою епічного падіння з Олімпу короля кіноіндустрії, який був продюсером таких фільмів як "Кримінальне чтиво" та "Закоханий Шекспір", здобувши загалом 81 оскар. Незабаром він змінить гламурний стиль життя на нью-йоркському Мангеттені чи у Лос Анджелесі на камеру у в'язниці Нью-Йорка", - пише Guardian.
Іран - найбільша країна Близького Сходу, яка, на додачу до геополітичної нестабільності, має усі шанси стати епіцентром вибуху коронавірусу, пише американська New York Times.
"У час, коли всі намагаються зупинити поширення коронавірусу, Іран виходить на друге місце після Китаю за темпами розповсюдження інфекції. Випадки захворювання в Іраку, Афганістані, Бахрейні, Кувейті, Омані, Лівані, Об'єднаних Арабських Еміратах і навіть у Канаді так чи інакше мають іранське походження", - пише газета.
Проблемою власне Ірану є те, що довіряти офіційній статистиці у самому Ірані доволі проблематично.
Незадовго до вибуху коронавірусної інфекції, Іран потрапив у центр уваги світових ЗМІ та урядів після того, як під Тегераном військові збили український цивільний літак і намагалися це приховати.
"Тому зараз багато іранців дуже скептично сприймають офіційні повідомлення про темпи поширення вірусу", - пише газета.
Депутат іранського парламенту із міста Кум прямо заявив, що там від вірусу вже померло щонайменше 50 осіб, а перші випадки зараження було зареєстровано ще за два тижні до того, як влада визнала наявність інфекції у місті.
Усе це спричинило паніку, люди масово звертаються до лікарів із підозрами на небезпечний вірус, а медичні маски подорожчали приблизно у 30 разів.
Але набагато більшою проблемою є те, що мільйони мусульман щороку приїздять до Ірану, щоб відвідати шиїтські святині. З одного лише Афганістану в січні Іран відвідало не менше 30 тис. паломників. Тому з Ірану інфекція може легко поширитися на інші країни, попереджає New York Times.
Світові фінансові ринки відреагувати падінням на поширення інфекції з Китаю на інші країни, пише британська Times.
Інвесторів налякала заява Всесвітньої організації охорони здоров'я про можливість переростання епідемії Covid-19 у пандемію, а також заклики британського уряду до своїх громадян, які повертаються з Італії, уникати контактів з іншими людьми при перших ознаках хвороби.
"Після попередження ВООЗ про пандемічний потенціал вірусу Covid-19, вартість найбільших британських компаній 'схудла' на 62 мільярди британських фунтів, а індекс FTSE 100 впав на 3,3%, що є найгіршим показником за останні чотири з половиною роки. Європейські ринки також повідомили про найгіршу сесію торгів від 2016 року, а в Америці нещодавнє зростання індексу Dow Jones зійшло нанівець", - пише Times.
До цього часу світові ринки майже не реагували на поширення коронавірусу. Однак нещодавні повідомлення про поширення хвороби далеко за межі Китаю зробили загрозу уповільнення світової економіки цілком реальною, попереджає газета.
Огляд підготував Ярослав Карпюк, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52292130' lang='ukr' type='mono' source_url='https://www.bbc.co.uk/ukrainian/features-52292130' term='COVID'>
"У мене позитивний тест на коронавірус". Що робити?
В українських аптеках з'явились експрес-тести на коронавірус українського виробника. Коштують вони орієнтовно 450 - 600 грн.
В українських аптеках з'явились експрес-тести на коронавірус українського виробника. Коштують вони орієнтовно 450 - 600 грн.
Що робити, якщо ваш тест виявився позитивним, а що - якщо негативним, наскільки точні такі експрес-тести - розповідає ВВС News Україна.
Є два види тестування на коронавірус. Перший - це тести методом полімеразної ланцюгової реакції (ПЛР). Аналізи для таких тестів забирають лише лікарі, а роблять їх у спеціально обладнаних лабораторіях. Весь процес займає близько 5-7 годин.
Тести методом ПЛР вважаються більш точними.
Другий вид - це експрес-тести. Роблять їх 10 хвилин. Для цього беруть мазок з носа або кров з пальця.
Наразі в Україні продають тести "АТ-Коронавирус-тест-МБА" українського виробництва, для яких потрібна капля крові з пальця. Цей тест можна зробити навіть вдома.
У набір входять засоби для забору крові, тест-касета, інструкція. Роблять тест так - краплю крові залишають у лунці тест-касети і чекають на появу смужок.
Дві смужки - результат позитивний, одна - негативний.
Не факт.
Якщо експрес-тест показав негативний результат, це ще не означає, що людина здорова. Цей тест лише показує, чи є у людини антитіла до коронавірусу.
Антитіла можуть з'являтися на 5 день після початку хвороби або пізніше. Тобто, можна бути інфікованим, але все одно отримати негативний тест.
Виявити інфікованого пацієнта в перші дні важко: якщо людина захворіла вчора, то сьогодні експрес-тест не покаже хвороби.
"Сенс робити ці експрес-тести все ж є, бо якщо маємо пацієнта з пневмонією, робимо йому тест і він має позитивний результат, то ми на 95% знаємо, що це коронавірус",- говорить Юрій Жигарєв, лікар-інфекціоніст.
В інструкції виробника вказано, що експрес-тести використовують лише для попередньої діагностики, "результат тестування повинен бути підтверджений іншими методами" у сукупності з усією клінічною інформацією, а рішення про діагноз ухвалює лише лікар.
"Самостійне виконання тесту несе ризики, що пацієнти скористаються ним неправильно", - застерігає колишня очільниця МОЗ Уляна Супрун.
Наприклад, люди можуть неправильно відібрати кров і внести занадто мало чи занадто багато крові, неправильно зафіксувати час для зчитування результату, чи робити тест взагалі у невідповідних для цього умовах.
"Всі ці чинники впливають на точність результату. І дуже ймовірно, що людина без навичок, не зможе повноцінно виконати всі умови вдома. Через це люди можуть отримати хибний (позитивний чи негативний) результат. В обох випадках це небезпечно", - пише пані Супрун у Facebook.
Не панікувати. Все ж ці тести не дуже точні, а якщо і точні, то 80% хворих з COVID-19 переносять хворобу легко і безсимптомно.
Як розповіли ВВС News Україна у МОЗ, перші три дії, які повинен виконати кожен, за наявності позитивного тесту: самоізоляція, дзвінок сімейному лікарю, амбулаторне лікування.
При посиленні симптомів - дзвонити сімейному лікарю і викликати швидку.
З 29 березня в Україні діють оновлені стандарти надання медичної допомоги хворим на COVID-19.
Відповідно до них, пацієнти з легкою формою захворювання, які не мають ризику ускладнень, а також пацієнти, що одужують та не потребують цілодобового нагляду лікарів, можуть лікуватися амбулаторно, тобто в домашніх умовах.
При цьому лікарі мають постійно контролювати стан пацієнта і його контактних осіб телефоном або приїздити на огляд.
У МОЗ закликають не займатися самолікуванням і обов'язково повідомити про позитивний тест, якщо такий є, і про свій стан сімейного лікаря.
Якщо людина отримала позитивний тест і залишається на самоізоляції, то вона не порушує нічого, пояснили у МОЗ.
Проте, якщо людина знала, що хвора, приховала це та інфікувала інших - їй загрожує штраф 17-51 тис. гривень або навіть тюремне ув'язнення, якщо через це загинули люди.
"Загалом швидкі тести мають бути у сімейних лікарів і безоплатні для пацієнтів, а не лежати на поличках в аптеках. Якщо у вас є причина робити тест, то краще звертайтеся до сімейного лікаря, а не біжіть одразу в аптеку", - говорить Уляна Супрун.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52323710' lang='ukr' type='mono' source_url='https://www.bbc.co.uk/ukrainian/features-52323710' term='COVID'>
"Не так важко, як може бути в нас". Українець, який поїхав боротися з Сovid-19 в Італію
Український медик Гліб Бітюков вже другий тиждень працює в Італії - у лікарні, яку переобладнали спеціально для боротьби з пандемією Covid-19.
Український медик Гліб Бітюков вже другий тиждень працює в Італії - у лікарні, яку переобладнали спеціально для боротьби з пандемією Covid-19.
BBC News Україна розпитала його, чому він погодився поїхати до однієї з найбільш уражених пандемією країн Європи.
В моїй лікарні мене запитали, чи згоден я поїхати в Італію - я погодився. Чому? Якщо ситуація в Україні погіршиться, то нашу лікарню переведуть на допомогу пацієнтам, хворим на Covid-19. Я повинен буду з ними працювати, а зараз є можливість поїхати й навчитися, як це робити, в інших країнах.
Все вирішилося протягом одного дня - вранці мене запитали, наступного дня ми вже полетіли. Я просто приїхав додому, зібрав речі й наступного ранку сів на літак.
Зараз я працюю в одному з регіонів Італії - це, за нашими мірками, лікарня районного рівня. Всі пацієнти тут - інфіковані коронавірусом, заклад повністю переформатований під Covid-19. Усіх інших хворих везуть до інших містечок.
Я прокидаюсь в готелі, снідаю, збираюсь. Зазвичай у мене є невеликий рюкзак, куди я складаю всі необхідні речі. Спочатку їх було більше, бо я не знав, до чого готуватися, але зараз вже зрозуміло, що брати з собою  майже нічого не потрібно - все є в лікарні.
Весь одяг, включно з уніформою, нам дали, хоча я привіз з України ще й свій власний. Українська сторона також видала нам усі засоби захисту, але потім стало зрозуміло, що частина з них не потрібна.
Носити захисну уніформу не складно - тим більше, що в лікарні працює система кондиціонування. А от як це буде в Україні, мені уявити важко: з кондиціонуванням у нас все погано, до того ж, ми наближаємося до теплої пори року.
Найбільше страждає голова, оскільки ти ходиш в захисних окулярах - вони достатньо зручні, але коли носиш їх 12 годин, коли на тобі дві маски, шапочка - годин за 5-6 в тебе просто починає гудіти голова.
В моєму відділенні зараз близько 20 пацієнтів. Я допомагаю, чим можу, - від забезпечення прохідності дихальних шляхів до внутрішньовенних ін'єкцій. Це абсолютно все те саме, що ми робимо в Україні.
Італійської ми не розуміємо, а італійці далеко не всі говорять англійською - тому спочатку відчувався мовний бар'єр.
Зараз вже простіше - я знаю їхні процедури напам'ять, а якщо хтось не може чогось пояснити, то просто показує.
Контент недоступний
Інфіковані коронавірусом - звичайні пацієнти. Це трохи схоже на радіацію, якої ти не бачиш, але вона є, і ти розумієш, що вона тебе вбиває.
Так само й тут - інфекції начебто немає, але ти розумієш, що вона поруч.
А так, це звичайні хворі. Єдина різниця - майже всі мають проблеми з легенями, тобто у них у всіх низька оксигенація, низький рівень кисню в крові, і це перше, за чим ти маєш слідкувати.
Коли бачиш все обладнання, яке тут є, кількість розхідних матеріалів, а потім згадуєш, що італійці скаржаться, що їм чогось не вистачає, - дивуєшся. Вони пояснюють, що до коронавірусу все було інакше.
Тут є вся білизна, і постільна, і натільна для пацієнтів, всі розхідні матеріали, всі ліки. Пацієнт не біжить за ними, ніхто не дає список ліків родичу, які треба купити, бо якщо він не купить, то тебе не буде чим лікувати.
Не вистачає в Італії й не вистачає у нас, в Україні, - це різні речі, бо у нас усього цього просто немає. Все, до чого ти тут тягнешся рукою, в нас його взагалі не знайти. Думаєш: тут, мабуть, все-таки не так важко, як може бути в нас.
Є багато речей, які варто забрати з собою в Україну - передусім, ставлення до пацієнтів.
Тут воно починається вже з того, як застеляється ліжко хворого, скільки туди кладеться простирадел, як вони заправляються. Пацієнт завжди в центрі уваги.
Спочатку я достатньо сильно хвилювався за те, як ми, українці, виглядаємо на тлі іноземних фахівців. Бо в Україні ти працюєш у своєму середовищі, а тут все інакше.
Зрештою, мені було приємно усвідомити, що насправді наші знання і наші навички нічим не гірші за їхні - ми робимо все те саме і достатньо непогано.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52538164' lang='ukr' type='mono' source_url='https://www.bbc.co.uk/ukrainian/news-52538164' term='COVID'>
Карантин продовжили, але послабили. Випуск новин
У випуску 4 травня:
У випуску 4 травня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-52267608' lang='ukr' type='mono' source_url='https://www.bbc.co.uk/ukrainian/features-52267608' term='COVID'>
Коронавірус: як послаблювати карантин і які обмеження знімати першими
Коли мені можна буде побачитися з рідними? Запросити друзів додому? Сходити в ресторан? З'їздити у відпустку до моря? Чи просто повернутися в офіс? Коли діти знову підуть до школи?
Коли мені можна буде побачитися з рідними? Запросити друзів додому? Сходити в ресторан? З'їздити у відпустку до моря? Чи просто повернутися в офіс? Коли діти знову підуть до школи?
Карантин відіграє важливу роль в запобіганні коронавірусу, але через нього ламається звичний спосіб життя мільйонів людей.
Попереду в керівництва країн низка важливих рішень - коли почати вихід з режиму карантину, які обмеження зняти першими, як продовжити боротьбу з вірусом і як знайти баланс між порятунком життів прямо зараз і довгостроковим ефектом карантину для суспільства.
Треба приготуватися до того, що процес затягнеться надовго - не варто очікувати, що за кілька тижнів все закінчиться.
"За великим рахунком, у нас є кілька не дуже хороших варіантів. Не буде такого, що за один день все зміниться", - розповів BBC доктор Адам Кучарскі з Лондонської школи гігієни і тропічної медицини.
Не можна повернутися до звичайного життя одразу після того, як країна пройшла пік за кількістю заражень, або навіть коли їхня кількість падає до дуже низького показника.
Приміром, у Британії наразі, за приблизними оцінками, заразилися (і, можливо, виробили імунітет) лише близько 4% населення. Іншими словами, 63 мільйони британців з 66 все ще є вразливими до хвороби.
Якщо просто скасувати карантин, то неминуче почнеться нова хвиля заражень. Динаміка поширення вірусу - один інфікований у середньому заражає ще трьох-чотирьох людей.
Щоб цього не відбувалося, необхідно знизити кількість нових випадків на 60-70%. Зараз це означає, що нам необхідно скоротити контакти з іншими на такий самий показник.
Якщо ж ми відмовимося від соціального дистанціювання, то потрібні будуть інші заходи, які зупинять вірус або хоча б знизять рівень летальності.
Ймовірно, можна досягти позитивного результату, якщо країна скорочує темп зараження більш як на 70%.
"Є підстави припускати, що деяким країнам на карантині це вдалося. Китай досяг цього на 80-90%", - каже доктор Кучарскі.
Високий показник дозволить швидше знизити загальну кількість заражень. Також це дасть змогу зняти деякі обмеження, уникнувши нового стрибка інфекцій.
В Ухані, який став епіцентром пандемії, був введений жорсткий і тривалий карантин, припинив роботу громадський транспорт. Поки незрозуміло, чи є в інших країн схожий простір для маневру.
Для успіху стратегії під такою назвою потрібно збільшити обсяги тестування на вірус. Ви виявляєте випадки зараження, перевіряєте усіх, хто контактував з людиною. І ізолюєте усіх їх до того, як вони стануть заразними.
Це нагадує підхід, який застосовувався на самому початку пандемії, коли інфікованими були всього кілька людей, що повернулися з інших країн, і їх можна було виявити.
Якщо це спрацює, то вірус не зможе розповсюджуватися, відповідно, не потрібно буде вводити жорстких обмежень.
Але навіть тотальне тестування не поверне звичний спосіб життя. Щоб взяти хворобу під контроль, знадобляться інші методи, і їм необхідно слідувати тривалий час, оскільки головні складові - поширення вірусу і вразливе населення - залишаться незмінними.
Масове тестування треба проводити швидко, щоб випереджати інфекцію. Цей метод найбільш ефективний, коли кількість заражень невелика.
Ще один метод має назву "посилений захист". Замість того, щоб боротися з вірусом в усіх прошарках суспільства, можна було б сконцентрувати зусилля на тих, хто перебуває у групі найбільшого ризику.
Найчастіше головними факторами летальності від Covid-19 слугують вік та хронічні захворювання.
Карантин дозволяє розвантажити відділення інтенсивної терапії, але якщо убезпечити найбільш вразливих людей, то можна досягти того ж результату - навіть якщо заразяться більше молодих і здорових.
"Грубо кажучи, для 80% з нас - тих, хто не перебуває в зоні ризику, цей вірус - просто неприємний шкідник. Звісно, загрозу для здоров'я він становить, але він не має поставити систему охорони здоров'я на коліна і відправити все суспільство на карантин", - міркує Марк Вулхаус з Единбурзького університету.
"Якщо ми надійно захистимо, відмежуємо вразливі категорії людей, то в нас з'явиться простір для маневру, і можна буде пом'якшити деякі обмеження", - вважає він.
Деякі обмеження впливають на розповсюдження вірусу менш ефективно.
"Певні види діяльності становлять менший ризик", - каже доктор Адам Кучарскі.
За його словами, зняття обмежень можна розділити на три категорії: з низьким, середнім та високим ризиком зростання темпів поширення інфекції.
До низького відносяться, приміром, спортивні тренування на вулиці, заборонені в низці країн.
До середнього - дозвіл на відкриття деяких магазинів, а також можливість іноді зустрічатися з людьми за межами приміщень.
Дуже ризикованим вважається зняття вимог переходу на віддалену роботу, відкриття шкіл, скасування ізоляції хворих.
"Я думаю, що в тому ж порядку, в якому запроваджувалися обмеження, вони й будуть поступово зніматися", - припускає доктор Кучарскі.
Але питання в тому, які саме обмеження можна скасувати, мають прийматися дуже виважено. Треба зрозуміти, які переваги від цього отримає суспільство й економіка.
Вже не раз обговорювалася ідея про запровадження паспортів чи сертифікатів про імунітет, які б підтверджували, що ви перехворіли Covid-19, здали аналіз, який виявив у вас наявність антитіл, здатних вбивати вірус, і ця інфекція вам не загрожує.
Але тут є кілька підводних каменів.
У нас поки що немає надійних тестів на антитіла проти коронавірусу. Нам невідомо, наскільки стійким є вироблений імунітет. І ми не знаємо, чи гарантує наявність антитіл, що захищають ваш організм від хвороби, те, що ви не станете поширювачем вірусу.
За словами Ніла Фергюсона, обмеження у Британії, наприклад, можна почати скасовувати наприкінці травня. Але доведеться вирішити, скільки має тривати карантин після того, як країна пройде пік захворюваності.
Можна спробувати максимально скоротити кількість інфікованих, що різко знизить вірогідність другої хвилі вірусу. Але для цього доведеться довго зберігати карантин.
Або ж можна скасувати карантин і змиритися з тим, що кількість заражень буде невпинно зростати і що це загрожуватиме проблемами.
Владі також доведеться вирішити - чи зберігати однакові умови карантину по всій країні, чи вводити окремі обмеження для різних міст та регіонів - залежно від того, яка там ситуація з поширенням вірусу.
Поява вакцини. Імунізація дозволила б відмовитися від соціального дистанціювання. Проблема лише в тому, що така вакцина, як очікується, може з'явитися не раніше, ніж через рік.
Якщо вакцина не з'явиться (оскільки потрібна безпрецедентна за швидкістю розробка), може спрацювати принцип колективного імунітету.
Це означає, що заразиться так багато людей (до 70% населення планети), що вірус більше не зможе спричинити спалах.
А ще - ефективні ліки. Якщо вони зможуть зупинити Covid-19 хоча б на стадії високої температури й кашлю, не даючи хворобі прогресувати, то ми матимемо менше тяжкохворих і градус проблеми знизиться. Зараз проводяться клінічні тестування кількох таких препаратів.
Можливо, ми почнемо повертатися до нормального (або близького до нормального) життя вже за місяць. Але попереду в нас ще довгий шлях.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52022446' lang='ukr' type='mono' source_url='https://www.bbc.co.uk/ukrainian/news-52022446' term='COVID'>
Коронавірус: Китай починає послаблювати карантин
Від півночі вівторка у китайській провінції Хубей, звідки новий коронавірус поширився світом, знімають обмеження на пересування для здорових місцевих жителів.
Від півночі вівторка у китайській провінції Хубей, звідки новий коронавірус поширився світом, знімають обмеження на пересування для здорових місцевих жителів.
Разом із тим, карантин у місті Ухань, де, власне, і почався перший спалах хвороби, буде частково скасовано лише 8 квітня.
24 березня в Ухані зареєстрували лише один новий випадок захворювання на COVID-19. Проте у попередні п'ять днів нових випадків зараження взагалі не було.
У решті ж світу, навпаки, посилюють карантині заходи та обмеження. Всесвітня організація з охорони здоров'я вважає, що пандемія коронавірусу в світі і надалі розростається.
Ухань був закритим від решти світу від середини січня цього року. Проте зараз представники китайської влади заявили, що всі, хто мають так званий "зелений код" на розповсюдженому телефонному додатку, зможуть виїхати з міста з 8 квітня.
За офіційними даними, впродовж останніх 24 годин у Китаї зафіксували 78 нових випадків захворювання. За винятком чотирьох, усі вони стосуються людей, які повернулися з-за кордону.
Ця так звана "друга хвиля" імпортованого зараження також спостерігається у Південній Кореї та Сингапурі, які до цього успішно зупинили поширення хвороби всередині країни впродовж тижнів.
Південна Корея заявила про найменшу кількість нових інфікованих від 29 лютого.
Робін Брант, BBC News, Шанхай
Китай вважає себе вже майже "посткоронавірусною" країною.
Впродовж останнього тижня лікарі з Уханя роздають рекомендації іншим країнам по всьому світу: що робити, щоб захистити "першу лінію оборони" медичних працівників, які помилки були зроблені в Китаї, зокрема, і надання допомоги хворим без відповідного захисного одягу, як це було у перші дні поширення хвороби в Китаї.
Новини про те, що кількість смертей в Італії перевищила кількість смертей в Китаї, місцеві медіа висвітлювали ледь не з тріумфальними нотками.
У той таки час зберігається паніка щодо загрози "другої хвилі" випадків захворювання, "імпортованих" тими, хто прибуває з-за кордону. Це підживлює і ще одну поширену думку - правильну чи ні, - що деякі країни не сприймають загрозу серйозно, бо не роблять тих самих кроків, до яких вдався Китай, аби зупинити поширення хвороби.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51967220' lang='ukr' type='mono' source_url='https://www.bbc.co.uk/ukrainian/news-51967220' term='COVID'>
Коронавірус: в Україні вже три смерті
В Україні зафіксували п'ять нових випадків зараження коронавірусом, один із них - летальний.
В Україні зафіксували п'ять нових випадків зараження коронавірусом, один із них - летальний.
1 новий випадок виявили у Житомирі, 1 у Києві, 2 на Дніпропетровщині та 1 в Івано-Франківську - згодом стало відомо, що жінка з Франківська, про яку йде мова, померла.
"Пацієнтка поступила в лікарню у важкому стані. Тривалий час вона займалась самолікуванням і надто пізно звернулася до лікарів. Жінка померла через добу після госпіталізації, ще до отримання результатів тесту на COVID-19", - йдеться в повідомленні МОЗ.
Померлій було 56 років.
Як повідомляє кореспондент BBC News Україна, жінка пішла з життя ще 17 березня - тоді попередньою причиною смерті лікарі встановили грип типу "А", ускладнений пневмонією. Але 19 березня прийшли результати тестів, які робили у Києві, - з'ясувалося, що насправді в жінки був коронавірус.
Серед супутніх хвороб померлої лікарі називають ішемічну хворобу серця, кардіосклероз і гіпертонічну хворобу.
За словами голови Івано-Франківської ОДА Віталія Федоріва, чоловік жінки нещодавно повернувся з-за кордону - саме від нього вона могла заразитися.
Пісіля приїзду до України чоловік перебував в самоізоляції. Жодних симптомів хвороби він не має, попри це його направили в обласну інфекційну лікарню.
В жінки також є діти, які живуть окремо.
Завтра поліція встановлюватиме усіх осіб, з якими могла контактувати померла.
Четверо інших нових захворілих, в яких виявили коронавірус, згідно з повідомленнями влади, теж нещодавно повернулися з-за кордону.
Таким чином в Україні станом на вечір 19 березня був зафіксований 21 випадок захворювання.
Три з них летальні - окрім жительки Івано-Франківська, також померли 71-річна жінка з Житомирської області та 33-річна з Чернівецької.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52001275' lang='ukr' type='mono' source_url='https://www.bbc.co.uk/ukrainian/news-52001275' term='COVID'>
З'їздили в Почаїв: молдовські паломники "імпортували" коронавірус з України

Громадяни Молдови, які відвідували Почаївську лавру у Тернопільській області, могли підхопити коронавірус в України.
Про це заявив президент Молдови Ігор Додон, повідомляє популярний новинний портал Unimedia, який пов'язують із проросійською Партією соціалістів Молдови.
"Чотири нові випадки імпортували з України після відвідання Почаївської лаври. Попри повагу до тих, хто бажає відвідувати лаври в інших країнах - ми ж усі віруючі, і я також ходжу до церкви - прошу вас, будь ласка, зараз треба утримуватися від поїздок до інших країн. Таке безвідповідальне ставлення призводить до збільшення кількості заражених всередині країни", - цитує Додона Unimedia.
У повідомленні не уточнили, коли саме віряни Молдовської православної церкви, що є відгалуженням Російської православної церкви, відвідували Україну.
Тим часом у Почаївській лаврі запевнили, що випадків інфікування коронавірусом у них не було і богослужіння тривають.
За даними міністра охорони здоров'я Молдови Віоріки Думбровяної, Почаїв відвідувала група з 35 осіб, які пересувалися двома автобусами.
Після повернення у шістьох виявили коронавірус. Згодом ідентифікували ще чотирьох, про яких говорив Додон.
Молдовський МОЗ почав розслідування, щоб визначити коло контактів цих людей.
Правоохоронці і медики вийшли на жінку і дитину, які вже перебували в лікарні із підозрою на коноравірус. Проте вони приховали інформацію, що були у контакті з людьми, які відвідували Україну. Лише після того, як знайшли чоловіка жінки та другу дитину, які на той час перебували в іншому шпиталі із підозрою на Covid-19, жінка розповіла усю правду.
Молдовські ЗМІ пишуть, що приховування інформації про перебування в країнах, уражених коронавірусом, є однією з проблем Молдови, які ускладнюють подолання вірусу.
На початку березня молдовські прикордонники запровадили так звані "епідеміологічні форми" в аеропорту Кишиніва, сподіваючись, що вони полегшать облік потенційних носіїв Covid-19.
Проте новоприбулі пасажири, переважно трудові мігранти, умисно приховували країну вильоту, подавали невірну контактну інформацію, телефони і адресу, що згодом додало чимало роботи правоохоронцям.
Раніше низка ЗМІ в Молдові розповсюдила заяву митрополита Владіміра, який очолює Молдовську православну церкву.
Ієрарх заявив, що церква не буде обмежувати доступ вірян до церков або змінювати ритуали причастя і хрещення, попри заклики уряду припинити масові зібрання і загрозу кримінальної відповідальності.
"Церква - це місце зцілення душі, а не зараження інфекцією... Це незаперечна лікарня для душі", - заявив митрополит.
Варто зазначити, що Молдовська православна церква є найбільшою конфесією країни. Під час перепису населення 2014 року 91% мешканців назвалися вірянами цієї церкви.
Огляд підготувала Наталя Матюхіна, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51856003' lang='ukr' type='mono' source_url='https://www.bbc.co.uk/ukrainian/news-51856003' term='COVID'>
Пік епідемії коронавірусу в Китаї минув, каже влада країни
Пік коронавірусу і спричиненої ним хвороби Covid-19 у Китаї минув, заявив у четвер агентству Сіньхуа офіційний представник Держкомітету з гігієни та охорони здоров'я КНР Мі Фен.
Пік коронавірусу і спричиненої ним хвороби Covid-19 у Китаї минув, заявив у четвер агентству Сіньхуа офіційний представник Держкомітету з гігієни та охорони здоров'я КНР Мі Фен.
У четвер зафіксували 19 нових випадків зараження, у середу - 15, з них вісім у провінції Хубей і ще шість привезли з-за кордону, повідомляє Reuters з посиланням на китайське відомство.
Станом на четвер загальна кількість хворих у Китаї, де в кінці минулого року почався спалах вірусу, становить 80 778 людей. Все ще хворіє 14 831, видужали 62 793 людини, або 77,7% хворих, померли - 3 169. Середня смертність по країні склала 3,9%.
За межами Хубею в Китаї від коронавірусу померли 113 людей, смертність склала 0,86% від кількості захворілих, тоді як в Хубеї - 4,5%, в місті Ухань - 4,86%.
Всесвітня організація охорони здоров'я та численні експерти і журналісти хвалять китайський досвід боротьби з епідемією, зокрема жорсткі карантинні заходи.
"Епідеміологічна ситуація у нас в країні зараз вкрай важка. Зокрема, не вистачає медичних товарів. Сподіваємося, що Пекін допоможе вирішити це гостре питання", - заявив очільник МЗС Італії Луїджі Ді Майо на зустрічі з китайським колегою Ван І.
Той обіцяв доправити до Риму групу фахівців і надати Італії гуманітарну допомогу медичними масками і обладнанням.
"Ми обов'язково здобудемо перемогу над епідемією разом", - заявив Ван І.
Італія вийшла на друге місце у світі після Китаю за кількістю інфікованих Covid-19 і померлих від нього: 12,4 тис. і 827 відповідно.
Зараз хвороба в країні стрімко набирає обертів: у середу зафіксували 2 313 нових випадків і 196 смертей.
Італія також є країною з найбільшою у світі кількістю випадків захворювання на мільйон населення - 206,1.
Система охорони здоров'я країни працює на межі можливого.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52061740' lang='ukr' type='mono' source_url='https://www.bbc.co.uk/ukrainian/news-52061740' term='COVID'>
У прем'єра Британії Бориса Джонсона виявили коронавірус
Прем'єр-міністр Великої Британії Борис Джонсон повідомив, що підхопив коронавірус.
Прем'єр-міністр Великої Британії Борис Джонсон повідомив, що підхопив коронавірус.
Про це він розповів у своєму фейсбуку.
"Протягом останніх 24 годин у мене з'явилися легкі симптоми, і тест показав позитивний результат", - написав він.
Він додав, що самоізолювався, але і далі очолює роботу британського уряду по боротьбі з вірусом через відеоконференції.
"Разом ми це переможемо", - додав британський прем'єр.
Борису Джонсону 55 років.
Перед тим стало відомо, що на COVID-19 захворів і британський принц Чарльз.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52423974' lang='ukr' type='mono' source_url='https://www.bbc.co.uk/ukrainian/news-52423974' term='COVID'>
Хроніки коронавірусу: у США відкривають перукарні, у Бельгії - почнуть з підприємств та магазинів тканин
У США та Бельгії, які є "лідерами" за загальною кількістю смертей від коронавірусу та кількістю смертей на душу населення, оприлюднюють плани зняття карантинних заходів.
У США та Бельгії, які є "лідерами" за загальною кількістю смертей від коронавірусу та кількістю смертей на душу населення, оприлюднюють плани зняття карантинних заходів.
Джорджія, Оклахома та Аляска пом'якшують карантинні заборони. При цьому кількість смертей у США від коронавірусу перевищила 51 тисячу.
Зокрема, у Джорджії дозволено відкрити боулінги, перукарні, салони пірсингу, а з понеділка - театри та ресторани. В Оклахомі відновлять роботу салони краси та спа, тоді як на Алясці вирішили зняти заборону на роботу ресторанів.
Відвідувачі відкритих закладів у Джорджії, Оклахомі та на Алясці повинні дотримуватися вимог соціальної дистанції. Втім, навіть деякі міста у цих штатах вирішили не йти на послаблення карантину.
Із запровадженням карантину рівень безробіття у США почав стрімко зростати. Нині кількість безробітних у США перевищує 26 мільйонів, або ж близько 15% населення країни. Тож заклики відновити роботу малого бізнесу стають дедалі актуальнішими.
З іншого боку, медики попереджають, що зняття карантинних обмежень є передчасним, і спровокує нову хвилю поширення коронавірусу.
Напередодні президент США Дональд Трамп скоротив свій брифінг і не став відповідати на запитання журналістів.
Він зазнав гострої критики від лікарів по тому, як запропонував робити хворим на Covid-19 дезінфікуючі ін'єкції, а також піддавати їх ультрафіолетовому опроміненню.
У п'ятницю він заявив, що його слова були вирвані з контексту, а коментарі журналістів на цю тему були надто саркастичними.
Так само 24 квітня президент Трамп підписав майже 500-мільярдний пакет заходів, покликаних підтримати економіку під час пандемії.
США залишаються світовим "лідером" за загальною кількістю смертей від Covid-19, що перевищила 51 тисячу.
Водночас за кількістю жертв у розрахунку на 100 тисяч населення "лідерство" утримує Бельгія, де рівень смертності на 100 тисяч населення складає 56,8 людей, тоді як у США - 15,3.
У самій Бельгії високі цифри смертності пояснюють повною відкритістю даних. Уряд країни вже погодив план виходу з карантину, який у цій країні розпочався 12 березня.
Детальний план оприлюднила прем'єр-міністр країни Софі Вільме.
Першими  - з 4 травня - відкриються промислові підприємства, а також магазини тканин, аби допомогти бельгійцям виконати вимогу про обов'язковість вдягання масок у громадському транспорті для осіб, старших 12 років. Одночасно із першими послабленнями карантину у Бельгії планують розширити тестування - до 25 тисяч тестів на день.
Вона розповіла, що з 11 травня відкриються усі магазини, а ще через тиждень після цього - школи. Проте в класі не повинно бути більше 10 учнів.
Кав'ярні та ресторани залишаться закритими до 8 червня.
Разом із тим бельгійський прем'єр наголосила, що ці плани "не викарбувані у камені", і можуть бути змінені.
Загалом у Бельгії коронавірус підтверджено у 44 тисяч людей. А кількість смертей від коронавірусу - майже 7 тисяч при населенні у 11,4 млн осіб - є найвищою у світі.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52344356' lang='ukr' type='mono' source_url='https://www.bbc.co.uk/ukrainian/news-52344356' term='COVID'>
Вакцина від коронавірусу: вчені розраховують на мільйон доз у вересні
Вчені з Оксфордського університету стверджують, що до вересня цього року вони матимуть щонайменше мільйон доз вакцини від коронавірусу.
Вчені з Оксфордського університету стверджують, що до вересня цього року вони матимуть щонайменше мільйон доз вакцини від коронавірусу.
Водночас уряд Великої Британії, який підтримує проєкт, заявив, що говорити про конкретні дати створення вакцини ще зарано.
Очікують, що перші пацієнти візьмуть участь у випробуваннях в Оксфорді наступного тижня.
Наразі невідомо, чи буде ця вакцина безпечною та ефективною.
Більшість експертів досі вважають, що на розробку та виготовлення вакцини знадобиться від 12 до 18 місяців.
Вакцини тренують імунну систему людей для запобігання розвитку в них хвороб, зокрема Covid-19.
Якщо достатня кількість людей матиме імунітет, коронавірус не зможе ефективно поширюватися, і зберігати соціальну дистанцію більше не знадобиться.
Близько 80 команд у всьому світі, зокрема великі фармацевтичні компанії, намагаються розробити вакцину, і деякі з них вже розпочали випробування на людях.
Ці дослідження проводять з небувалою швидкістю - роки роботи стискають до місяців.
Команда в Оксфордському університеті готувалась до пандемії на кшталт Covid-19 до початку цього спалаху.
Вони вже створили за допомогою генної інженерії вірус шимпанзе, який мав стати основою для нової вакцини. Потім вони поєднали його з частинами нового коронавірусу.
У результаті, як сподіваються вчені, вони отримали безпечний вірус, який тренує імунну систему для боротьби з Covid-19.
Головне питання - чи дійсно ця експериментальна вакцина працюватиме.
Професор Сара Гілберт, провідна наукова співробітниця, який займається розробкою вакцини, каже, що на 80% впевнена в успіху.
"Я так вважаю, бо я багато працював з цією технологією, і я працювала над дослідженнями вакцини проти Mers (інший тип коронавірусу. - Ред.), - каже вчена. -  І я думаю, шанси на те, що ця вакцина працюватиме, дуже високі".
Команда вже розробляє плани щодо масового виробництва вакцини - ще до того, як вони переконаються, що вона дійсно працює.
"Наша мета - щонайменше мільйон доз десь до вересня, коли ми дізнаємось про ефективність вакцини, а потім рухатимемось ще швидше", - каже професор Адріан Гілл, який керує Інститутом Дженнера в Оксфорді.
"Цілком очевидно, що світові знадобляться сотні мільйонів доз, в ідеалі до кінця цього року, щоб закінчити цю пандемію, щоб вивести нас із карантину", - додає вчений.
За словами дослідника, який вважає вакцину шляхом подолання епідемії коронавірусу, мільйон доз - це "досить скромна мета".
Дослідники сподіваються дізнатись про ефективність вакцини у найближчі кілька місяців.
Водночас успіх карантину може стати каменем спотикання: якщо кількість випадків коронавірусу впаде, знадобиться більше часу, щоб дізнатися, чи ефективна вакцина.
Наразі точаться дискусії щодо того, чи безпечно свідомо заражати людей, щоб швидше отримати відповідь.
Уряд створив спеціальну групу для підтримки швидкого розвитку та виготовлення вакцини проти коронавірусу.
Міністр у справах бізнесу та підприємництва Алок Шарма заявив, що створення вакцини - це "колосальне завдання", і жодних "гарантій немає".
"Але уряд підтримує наших науковців, робить великі ставки задля максимізації шансів на успіх", - сказав він.
Уряд фінансує 21 новий дослідницький проєкт і працює над збільшенням масштабів виробництва, щоб вакцину можна було виготовляти у промислових масштабах.
Водночас вчені, що консультують уряд Великобританії та Всесвітню організацію охорони здоров'я, досі вважають, що більш реалістичний термін розробки вакцини - 12-18 місяців.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52122725' lang='ukr' type='mono' source_url='https://www.bbc.co.uk/ukrainian/news-52122725' term='COVID'>
Як коронавірус прирік на загибель мільйони садових рослин
Найближчими днями чи тижнями рослини, чагарники та дерева можуть викинути з оранжерей Британії. Це означає крах для підприємців, які їх вирощують.
Найближчими днями чи тижнями рослини, чагарники та дерева можуть викинути з оранжерей Британії. Це означає крах для підприємців, які їх вирощують.
Закриття 2000 садових центрів та розсадників по всій Британії означає, що виробники, які займаються декоративним садівництвом, не матимуть куди подіти свої рослини.
Асоціація садівничої торгівлі (HTA) просить уряд про фінансову допомогу в 250 мільйонів фунтів стерлінгів (310 млн доларів).
Третина виробників можуть просто збанкрутіти, попереджає вона.
Основний актив виробників декоративних рослин - це їхній запас рослин - і вони можуть втратити майже увесь свій дохід за 2020 рік, скаржиться HTA.
"Торговець автомобілями через дорогу від мене закрився. Як би болісно це не було, але він все одно матиме усі свої машини", - розповідає один із виробників.
"І вони матимуть приблизно таку ж цінність через три місяці. А у мене як у виробника сезонних рослин буде нуль", - додає він.
Нещодавно британський уряд заборонив усю некритичну торгівлю, аби зупинити поширення Covid-19.
Джеймс Барнс, який очолює HTA, заявив програмі BBC Today, що по галузі "вдарив ідеальний шторм".
"Виробники витратили останні три-чотири місяці на створення запасів, які вони не можуть продати, і весь цей запас швидко псується", - зазначає він.
"Якщо вони не можуть продати його, він не може дістатись до кінцевого споживача, він не може потрапити в землю, тоді його потрібно списати. Рослини доведеться буквально викинути".
Закриття садових центрів через пандемію відбувається у найгірший можливий момент для таких виробників, як Ніл Алькок, - на піку сезону садівництва з березня по липень.
Він управляє компанією Seiont Nurseries на півночі Уельсу. Вона вирощує та постачає молоді рослини в роздрібну мережу.
Ось, що він розповів BBC Breakfast:
"Це мала бути наша найнасиченіша пора року. Минулого тижня ми мали б бути найбільш зайнятими за всю свою історію - але саме тоді спалахнув коронавірус".
"Ми продали тисячі рослин, але потім почали надходити скасування купівель. Уся роздрібна мережа зупинилася в мить".
За словами Ніла, його фірма зазнала спаду, який коштував їм близько 100 000 фунтів (123 тисячі доларів).
Інтернет-продажі не вирішать проблему, вважають провідні представники галузі. Бо, за їхніми словами, недостатньо потужностей для доставки.
Тож без допомоги держави можуть зів'янути й загинути не лише рослини, а й велика частина садівничої галузі.
Хочете отримувати найважливіші новини в месенджер? Підписуйтеся на наш Telegram або Viber!

</doc>
<doc docid='bbc_press-review-52213996' lang='ukr' type='mono' source_url='https://www.bbc.co.uk/ukrainian/press-review-52213996' term='COVID'>
Чому коронавірус частіше вбиває чоловіків, ніж жінок - огляд ЗМІ
У середу, 8 квітня, західна преса пише про таке:
У середу, 8 квітня, західна преса пише про таке:
Жінки та чоловіки мають майже однакові шанси підхопити коронавірус, однак помирають від недуги частіше чоловіки.
За словами британської The Times, це доводять дані з 14 європейських країн, які надали статистику смертності проєкту Global Health 50:50, який досліджує зв'язок між статтю та рівнем захворюваності та смертності від  Covid-19.
Наприклад, в Італії 55% випадків захворюваності припадає на чоловіків, однак серед тих, хто помер, цей показник сягає вже 69%. У Франції чоловіки становлять 47% усіх підтверджених випадків інфікування та 58% летальних випадків.
Звідки така різниця? За словами опитаних газетою дослідників, одна з причин - різні способи життя чоловіків та жінок, зокрема схильність представників сильної статі до шкідливих звичок.
"По всьому світу чоловіки більше страждають від деяких розладів, що підвищують ризик смерті від коронавірусу. Зокрема, йдеться про хронічні захворювання легенів і серцево-судинної системи. Це пов'язують з тим, що чоловіки більш схильні до ризикованішого способу життя - вживають алкоголь і, що важливіше в контексті коронавірусу, палять", - пояснює газета.
Ще одна причина полягає в тому, що жіночому організму краще вдається боротися з будь-якими інфекціями - усе завдяки наявності у жінок двох Х-хромосом проти однієї у чоловіків. Чимало генів, пов'язаних з імунітетом, припадають саме на  X-хромосому, наголошує газета.
"В деяких випадках жінки мають вдвічі більше деяких критично важливих генів", - цитує видання Філіпа Гоулдера, професора імунології Оксфордського університету.
Ще один фактор - це гормони, каже професор Гоулдер. Він зазначає, що жінки здатні краще впоратися з вірусом, адже мають менше тестостерону - гормону, який пригнічує імунітет, додає The Times.
Найближчими тижнями вся Європа спостерігатиме за Чехією, Австрією та Данією - першими трьома країнами на континенті, які анонсували поступове пом'якшення карантину, пише Financial Times.
Найбільші зміни планує Данія, де 15 квітня збираються відкрити школи та дитсадки. В Чехії оголосили про дозвіл працювати магазинам, які не торгують критично важливими продуктами, з четверга. В Австрії планують відкрити малі магазини 14 квітня.
Експерти кажуть, що піти на такі кроки цим державам дозволила відносно стабільна ситуація з рівнем захворюваності на Covid-19. Взяти її під контроль вдалося завдяки невеликому розміру країн, а також їхнім рішучим заходам на початку епідемії - там швидко закрили школи, перекрили кордони та скасували будь-які масові зібрання.
До того ж, в Австрії та Чехії громадянам заборонено виходити з дому без захисної маски, нагадує видання.
Однак плани послабити обмеження сподобалися не всім. В Данії незадоволеними виявилися батьки та вчителі, які побоюються, що відкриття шкіл поставить під загрозу здоров'я дітей.
Окрім того, поступовість, з якою пом'якшуватимуть карантин, підтвердила побоювання багатьох європейців, що повернення до "нормального" життя може тривати багато місяців, наголошує Financial Times.
Зокрема, про відкриття кордонів поки що не йдеться ані в Австрії, ані в Данії, ані в Чехії. Австрійський канцлер Себастьян Курц взагалі натякав, що туристичні поїздки доведеться відкласти до винайдення вакцини.
Коронавірус може завдати руйнівного удару по Євросоюзу, і його наслідки можуть бути навіть гіршими, ніж від брекзиту та міграційної кризи, попереджає британська Guardian.
Днями занепокоєння щодо майбутнього об'єднаної Європи висловив колишній президент Єврокомісії Жак Делор, який заявив, що Євросоюзу загрожує "смертельна небезпека" через недостатню солідарність між країнами-членами.
Подібними побоюваннями поділився і колишній прем'єр-міністр Італії Енріко Летта, наголосивши, що єдність ЄС вже була послаблена багатьма кризами останніх років. За його словами, якщо кожна країна обиратиме стратегію "насамперед Італія", "насамперед Бельгія" або "насамперед Німеччина", то "ми всі разом потонемо".
Криза також небезпечна тим, що посилює позиції "націонал-популістів", попереджає експертка Наталі Точчі. Втім, є і протилежні випадки. За її словами, в Італії стрімко втрачає популярність ультраправий політик Маттео Сальвіні, тоді як підтримка прем'єр-міністра Джузеппе Конте, який раніше працював викладачем права, тільки зростає: "В якомусь сенсі, людям потрібні раціональні, помірковані, підбадьорливі, але жорсткі лідери".
Є, однак, і оптимістичні прогнози.
"Євросоюз завжди був погано підготовленим до будь-якої кризи або неочікуваних обставин, але кожного разу йому вдавалося знати рішення під тиском подій", - цитує Guardian професора європейського права Люка ван Мідделаара.
Карантин суттєво змінив раціон американців, зокрема тих, хто у звичайний час стежить за харчуванням, рахує калорії та віддає перевагу цільним продуктам. Як пише New York Times, тепер дедалі більше прихильників здорового способу життя обирають шкідливу їжу, яка покращує настрій та нагадує про спокійні та безпечні часи.
Йдеться про морозиво, печиво, консервовані супи, кукурудзяні пластівці, заморожену піцу та інші продукти, вживання яких у "докарантинний" час свідомі американці намагалися обмежувати.
Таким чином, один з головних американських трендів - на купівлю здорових продуктів та регулярні походи в ресторан - відійшов у минуле, принаймні на час епідемії.
Це навіть покращило перспективи деяких виробників перероблених продуктів, які протягом останніх років втрачали покупців, а тепер екстрено наймають нових працівників, щоб задовольнити попит, пише газета.
"Покупці обирають продукти, які викликають заспокійливі дитячі спогади, або такі, до яких вони завжди повертаються у стресові часи", - констатує New York Times.
Огляд підготувала Яна Люшневська, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52477084' lang='ukr' type='mono' source_url='https://www.bbc.co.uk/ukrainian/features-52477084' term='COVID'>
Стомлені карантином. Як Черкаси повстали проти Зеленського і Авакова
"Ринок треба, щоб відкрили, а оті всякі бутіки - навіщо вони?", - каже місцева пенсіонерка пані Ганна. Жінка відпочиває на лавці черкаської набережної. Розповідає, що живе одна і їй мало що треба.
"Ринок треба, щоб відкрили, а оті всякі бутіки - навіщо вони?", - каже місцева пенсіонерка пані Ганна. Жінка відпочиває на лавці черкаської набережної. Розповідає, що живе одна і їй мало що треба.
Поруч на газоні у затінку влаштували пікнік дві жінки. Одна з них, Ольга, розповіла, що працює у місцевій лікарні. Послаблення карантину, каже, не на часі.
"Це неправильно, що відкриють все і вся. Має відбуватися все це поступово, якщо ставитися до цього відповідально. Люди скучили, всі захочуть піти прогулятися, в кав'ярні, магазини, - це буде масово і всі забудуть про маски та рукавички", - додає жінка.
Інший місцевий житель, Олександр Іванов, підтримує рішення міської влади про пом'якшення карантину.
"У магазини все одно ходимо. Яка різниця продуктовий, чи не продуктовий", - каже він під час прогулянки з дружиною та дитиною у середмісті.
Так жителі Черкас розмірковують про те, чи правильно зробила влада міста, коли вирішила пом'якшити карантин вже з 1 травня, а не з 11 травня, як того вимагав уряд.
Через це на мера міста обвалився шквал критики з боку уряду та президента. "Окремий полум'яний привіт" передав меру міста Анатолію Бондаренку Володимир Зеленський. А міністр внутрішніх справ Арсен Аваков пообіцяв жорстко відреагувати.
Ірина Тиха прийшла до Дніпра відпочити. "Я і за, і проти пом'якшення умов карантину. Думаю, що ще рано. Якщо масово люди підуть у магазини, додасться хворих. Хоча усім набридло сидіти вдома", - каже Ірина.
І додає, що навчилася виживати без обновок та непродовольчих товарів. Таким чином, за її словами, відбулося переосмислення, адже тепер обходиться тими речами, взуттям та одягом, які мала до карантину.
А от представники бізнесу не приховують, що на карантині їм справді важко, адже ніяких надходжень немає, а податки сплачувати треба.
Ірина Ткаченко, місцева підприємиця, розповіла, що упродовж карантину її заклад не працював, тож жодної гривні прибутків немає. Натомість відрахувань треба сплатити майже 30 тисяч гривень. При цьому заощаджень жінці має вистачити ще на тиждень.
Її колега В'ячеслав Кирей каже, що повністю підтримує рішення міської влади.
Чоловік має магазини з продажу взуття та верхнього одягу. 1 травня він вийшов на роботу у власному павільйоні у Південно-Західному мікрорайоні міста.
"Того ж дня поліція прийшла перевірити, чи є в магазині засоби захисту. Усе було. Після них прийшли поліцейські з вимогою негайно закритися. А про ухвалене виконкомом рішення сказали, що воно скасоване. Свої слова аргументувати вони не могли ніяким документом, тому по сьогодні моя торгова точка працює", - каже підприємець.
Голова Черкаської міської профспілки підприємців Ольга Ракова розповіла, що підприємці, які вирішили відкрити свої заклади з 1 травня, скаржилися їй на тиск поліції.
"Вони тільки відкрилися 1 травня, до них уже прийшли поліцейські. Почали казати, що діяльність незаконна і треба закриватися. Коли люди почали опиратися, тоді поліція відбувалася лише попередженнями. Але у нас не всі сміливі підприємці", - додає жінка.
Поліція ж свої дії пояснює тим, що всі мають виконувати правила карантину.
"Були створені додаткові наряди, які спілкувалися з підприємцями, пояснювали, чому потрібно дотримуватися карантину. Вони дослухалися до позиції поліції і заклади не відкривали. Адмінматеріалів не складено ні на кого", - пояснює Дмитро Грищенко, речник Нацполіції області.
Вихід з карантину зараз, чи пізніше для черкаських підприємців буде складним, каже Ольга Ракова. За її словами, п'ята частина місцевих бізнесменів (а їх на обліку кілька тисяч) закриють свої заклади і звільнять найманих працівників.
Говорить вона і про складну ситуацію з ринками, роботу яких напередодні дозволив уряд.
"Сьогодні до відкриття готуються ринки, але це дуже складно. Планували сьогодні, тепер думаємо, що завтра. Там такі умови... Чому такі умови не зробили для супермаркетів?", - дивується Ольга Ракова.
В Держпродспоживслужбі, яка відповідає за санітарні норми, пояснюють, щоб отримати дозвіл на відкриття, агропромринки повинні мати лабораторії ветеринарно-санітарної експертизи, експлуатаційний дозвіл та бути в реєстрі потужностей операторів ринку.
В цій структурі визнають, що в Черкасах жоден ринок не готовий до роботи з урахуванням цих вимог.
Опівдні біля входу до слідчого управління у Черкасах зібрався мітинг.
На нього прийшли члени виконкому, депутати міськради та підприємці. Сьогодні тут мали допитувати міського голову Анатолія Бондаренка та 10 членів виконкому через рішення про послаблення карантину.
В установу посадовців не впустили, оскільки допити перенесли.
"Розслідування по кримінальному провадженню триває. У зв'язку з тим, що карантин - щоб не наражати людей на небезпеку, щоб не поширювалася хвороба, живе спілкування перенесено на завершення карантину. Інші слідчі дії - запити, доступ до документів - тривають", - каже речник поліції області Дмитро Грищенко.
Сам Анатолій Бондаренко вважає рішення про послаблення карантину законним та пояснює під час мітингу: "Кількість виписаних хворих перевищує кількість тих, що захворіли. Ми зробили аналіз - жоден працівник продуктового супермаркету, жоден працівник "Епіцентру", де були скупчення людей, не захворів. Тому ми вирішили послабити карантин".
На його думку, ця кримінальна справа - питання політичне, а стосунках органів місцевого самоврядування з державною владою нема діалогу.
Коли виконком ухвалював рішення, міський голова був у відпустці.  Документ підписав виконувач його обов'язків, заступник Ігор Волошин.
30 квітня було засідання міськвиконкому, карантинне питання було серед інших. А вже в понеділок, 4 травня, пан Волошин прийшов під слідче управління свідчити.
"Спочатку був дзвінок мені від слідчої, вона запросила свідчення, ми домовилися, погодили сьогоднішню дату і час. Потім повістку принесли за адресою, де я юридично зареєстрований, та живуть мої батьки. Подзвонила засмучена мама. Мене це обурило, бо налякали моїх батьків. Тому сьогодні прийшов знову, хоча телефоном мене попередили про перенесення допиту. Щоб уникнути якихось непорозумінь", - каже Ігор Волошин.
Тим часом обласна адміністрація скерувала до Черкаського окружного адміністративного суду позов про скасування рішення міськвиконкому щодо послаблення карантину.
За інформацією пресслужби управління охорони здоров'я облдержадміністрації, станом на понеділок, 4 травня, на Черкащині із 312 лабораторно підтверджених випадів COVID-19, 43 особи перебуває в лікарні, ще 162 - лікуються вдома. 9 хворих померли, 98 - одужали.
В Черкасах у міській інфекційній лікарні з COVID-19 перебуває 13 пацієнтів, з підозрою госпіталізували ще 9.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51544111' lang='ukr' type='mono' source_url='https://www.bbc.co.uk/ukrainian/news-51544111' term='COVID'>
Китай оприлюднив перше дослідження про коронавірус. Хто в зоні ризику?
Органи охорони здоров'я Китаю оприлюднили перше дослідження коронавірусу Covid-19, що базується на аналізі понад 70 тисяч випадків захворювання.
Органи охорони здоров'я Китаю оприлюднили перше дослідження коронавірусу Covid-19, що базується на аналізі понад 70 тисяч випадків захворювання.
Згідно з даними китайського Центру з контролю та запобігання хворобам, у понад 80% випадків хвороба протікала без ускладнень, а найбільший ризик загострень стосувався людей похилого віку та тих, хто має хронічні хвороби.
У дослідження також наголошується, що медичні працівники теж у групі ризику.
Напередодні оприлюднення звіту стало відомо про смерть від вірусу директора найбільшої лікарні Уханю, яка опинилася в епіцентрі хвороби. 51-річний Лі Жимінг був одним із чільних представників системи охорони здоров'я Китаю.
Провінція Хубей, де розташоване місто Ухань, найбільше постраждала від поширення вірусу.
Згідно зі звітом, рівень смертності там становить 2,9% проти лише 0,4% в інших провінціях.
Загалом рівень смертності від Covid-19 становить 2,3%.
На момент оприлюднення доповіді від коронавірусу померли 1 868 людей, заразилися - 72 436.
За даними китайської влади, понад 12 000 людей одужали.
У звіті, оприлюдненому в китайському журналі епідеміології, зведені дані аналізу 72 314 випадків захворювання на коронавірус Covid-19. Дослідження стосується підтверджених діагнозів, підозри на захворювання, а також безсимптомних випадків.
Звіт підтверджує загальні відомості про ознаки хвороби та шляхи її поширення.
При цьому у 80,9% випадків спостерігався помірний перебіг хвороби, у 13,8% випадків важкий і лише 4,7% випадків були критичними.
Найвищий рівень смертності серед пацієнтів з підтвердженим діагнозом - у людей, яким понад 80 років.
Серед тих, хто помер, більше чоловіків (2,8%), ніж жінок (1,7%).
Дослідження також підтвердило, що більш важкий перебіг хвороби та ризик смерті серед тих, хто має хронічні захворювання органів дихання, діабет, гіпертонію.
У доповіді наголошується ризик для медичних працівників. Станом на 11 лютого, 3 019 лікарів були інфіковані, у 1 716 хвороба підтверджена, п'ятеро медичних працівників померли.
13 лютого китайська влада розширила діагностику і включила до загальної кількості хворих "клінічно діагностовані діагнози", які раніше відділяли від "підтверджених випадків". Це призвело до різкого зростання статистики поширення вірусу.
У звіті також ідеться про те, що епідемічний пік симптомів припав на 23-26 січня і знизився до 11 лютого.
На думку авторів дослідження, важливу роль у цьому зіграли ізоляція цілих міст та систематичне поширення різними каналами критично важливої інформації щодо запобіжних заходів. Зокрема, рекомендації щодо миття рук, носіння масок, звернення по медичну допомогу, а також мобілізація груп швидкого реагування допомогли призупинити поширення епідемії.
Водночас експерти застерігають, що на час повернення людей з довгих вихідних "країна має бути готова до можливого відновлення епідемії".
На початку лютого Ухань, епіцентр поширення вірусу і найбільше місто провінції Хубей, повністю закрили. В Китаї також запровадили суворі обмеження на пересування людей і товарів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51941423' lang='ukr' type='mono' source_url='https://www.bbc.co.uk/ukrainian/news-51941423' term='COVID'>
Хроніки коронавірусу: 200 тис. людей захворіли, українців окроплять святою водою
Вже 200 тисяч людей у світі захворіли на коронавірус. Вісім тисяч померли, а понад 80 тисяч видужали. Розповідаємо хроніки коронавірусу.
Вже 200 тисяч людей у світі захворіли на коронавірус. Вісім тисяч померли, а понад 80 тисяч видужали. Розповідаємо хроніки коронавірусу.
Тим часом США та Канада закривають кордони, а в Українській православній церкві Московського патріархату для боротьби з коронавірусом вирішили окропляти міста святою водою і дзвонити в дзвони.
Також в УПЦ (МП) закликають приходити до церкви не більше 10 людей за раз, а якщо людей більше, то проводити богослужіння на церковному подвір'ї. Цілувати ікони там все ще не заборонили.
В Україні вчителям нарешті дозволили не приходити у порожні школи на час карантину. Таке роз'яснення дали у Міністерстві освіти. Як виявилося, у деяких школах під час карантину педагогів примушували виходити на роботу. При цьому їм все одно мають виплачувати заробітню платню.
У Чернівцях вулиці почали обробляти дезінфікуючими засобами.
Авіакомпанія Sky Up відкриває продаж квитків на нерегулярні рейси із 17 міст світу, в яких через коронавірус застрягли українці. Про це повідомив міністр закордонних справ Дмитро Кулеба.
За його словами, із Sky Up є домовленість про вивезення українців за пільговими цінами.
Продаж квитків відкриють на нерегулярні рейси з таких міст: Париж, Аліканте, Берлін, Стокгольм, Відень, Варшава, Прага, Тбілісі, Лісабон, Мюнхен, Неаполь, Франкфурт, Таллінн, Цюрих, Стамбул, Барселона, Лондон.
Перелік міст буде розширюватися, обіцяють в уряді.
Через закриття кордонів та скасування авіарейсів, залізничного та автобусного сполучення тисячі українців опинилися за кордоном без можливості повернутися додому.
"Американський ігровий майданчик", який ще називають Лас-Вегас, зазвичай працює цілодобово. Востаннє казино довелося зачинити свої двері в день похорону Джона Ф. Кеннеді 1963 року.
Влада Невади вирішила зупинити азартні ігри на місяць, і це сильно вдарить по Лас-Вегасу. Усе місто залежить від Лас-Вегас-Стріп з його туризмом та економікою, орієнтованою на гостинність.
Закриття набирає чинності в середу опівдні.
Американців просять наступні кілька тижнів дотримуватися суворих обмежувальних заходів. Літніх людей просять залишатися вдома, а інших - не збиратися в групи понад 10, не ходити до ресторанів та барів.
Коронавірус вже потрапив у всі 50 штатів США: у вівторок Західна Вірджинія повідомила про перший випадок зараження на своїй території.
"Ми знали, що це відбудеться", - заявив губернатор штату Джим Джастіс, оголосивши про першого зараженого Covid-19 пацієнта.
Зараз у США зареєстровано 108 смертей від коронавірусу та понад 6 300 підтверджених випадків зараження.
У всьому світі - близько 200 000 випадків зараження, і майже 8 000 людей померли.
Як і попереднього дня, в Китаї зафіксували єдиний випадок внутрішнього зараження коронавірусною інфекцією.
Однак крім одного місцевого випадку, є ще 12 завезених, свідчать дані за вівторок.
Саме з Китаю почався спалах коронавірусу. Зараз статистика по країні така:
17-річна собака з Гонконгу, яка, за результатами тестів на коронавірус, показала "слабопозитивний" результат, але згодом була визнана здоровою, померла через два дні після виходу з карантину.
Собака належала жінці з Гонконгу, хворій на Covid-19. Собаку відпустили додому, коли тестування показало негативний результат, але незабаром тварина померла.
Ситуація одразу набула розголосу в пресі як перша відома передача вірусу від людини до тварини.
Всесвітня організація охорони здоров'я говорить, що доказів того, що домашні тварини можуть заражатися коронавірусом, немає. Собака, ймовірно, мала вірус у своєму тілі, але навряд чи померла через нього, кажуть фахівці.
12 громадян України лікуються від коронавірусної інфекції COVID-19 в інших країнах. Про це йдеться в повідомленні Міністерства закордонних справ.
Зокрема, кажуть у відомстві, 5 українців лікуються в Німеччині, 2 - в Італії, 2 - у Польщі, 1 - в Молдові, 1 - ОАЕ та 1 - в Домініканській республіці.
Ще пʼятеро громадян, додають в МЗС, вже одужали - йдеться про чотирьох українців в Японії та одного в Італії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52263266' lang='ukr' type='mono' source_url='https://www.bbc.co.uk/ukrainian/news-52263266' term='COVID'>
Вакцина від коронавірусу: її можна зробити за півтора роки - Білл Гейтс
Американський мільярдер і філантроп Білл Гейтс заявив у інтерв'ю BBC News, що вакцина проти коронавірусу може бути готова через півтора року, але для масового виробництва препарату світу, можливо, доведеться пом'якшити звичайні процедури перевірки безпеки препаратів.
Американський мільярдер і філантроп Білл Гейтс заявив у інтерв'ю BBC News, що вакцина проти коронавірусу може бути готова через півтора року, але для масового виробництва препарату світу, можливо, доведеться пом'якшити звичайні процедури перевірки безпеки препаратів.
А президент України Володимир Зеленський може виплатити мільйон доларів тим науковцям, які розроблять вакцину.
"Будуть потрібні компроміси, - сказав Гейтс. - У нас буде менше перевірок на безпечність у порівнянні зі звичайною ситуацією. Крім того, урядам доведеться вирішити, чи треба звільнити від відповідальності компанії і сказати їм: уперед, за справу! Це ситуація, коли у нас просто немає часу, щоб зробити все за звичайними правилами".
У середині березня медичний кореспондент BBC News Джеймс Галлахер повідомляв, що вчені вже розробили кілька варіантів вакцини проти Covid-19 і зараз тестують їх на тваринах. Якщо тести пройдуть успішно, наступний етап - випробування на людях - може початися вже у цьому році.
Зусилля вчених ускладнює те, що у світі можуть існувати одночасно кілька різновидів коронавірусу.
Тим часом провідний британський вчений по боротьбі з коронавірусами - представник Wellcome Trust Джеремі Фаррар - розповів BBC News, що розробка вакцини буде ускладнена ще й тим, що аналізи деяких людей, які вже перехворіли Covid-19, показують появу в них вірусу вдруге.
За його словами, це сталося з майже 100 пацієнтами у Південній Кореї, і вчені поки що не розуміють, чи означає це, що вірус залишається активним у крові, або ці люди заражаються повторно.
Благодійний фонд засновника компанії Microsoft - серед тих, хто фінансує розробку вакцини проти Covid-19. За словами Гейтса, тільки вакцинація дозволить повернутися до способу життя, що існував до пандемії Covid-19.
Білл Гейтс, який давно вже попереджав про небезпеку глобальної пандемії, також сказав, що на розробку нової вакцини виділяється недостатньо коштів, хоча боротьбу з новим коронавірусом вже порівнюють з війною, а на безпеку витрачаються суттєві гроші.
"Був період, коли і я, і експерти в сфері медицини говорили, що пандемія може виявитися найбільшою катастрофою, з якою коли-небудь стикалося людство, - відзначив Гейтс. - Ще у 2015 році я говорив про цю загрозу, виступаючи в Новій Англії. Так що, безсумнівно, ми всі подивимося в минуле і пошкодуємо, що не вклали достатньо коштів, щоб бути в змозі якнайшвидше ставити діагноз, щоб у нас були необхідні ліки, вакцини та обладнання".
"Ми всі недофінансували захист від епідемій. Так, ми створили Коаліцію за інновації в сфері готовності до епідеміям (CEPI), що допомогло в розробці нових вакцин. Але це всього лише близько 5% від того, що ми могли б зробити", - говорить Гейтс .
"З часом ми подивимося на все це, і дуже мало країн отримають оцінку "відмінно", тому що більшість просто намагається реагувати на те, що відбувається. Ми не були до цього готові, - заявив засновник компанії. - Ніхто не готувався до цього, не намагався думати, що може статися. У результаті ми опинилися на невідомій території у тому, що стосується організації охорони здоров'я та економічної політики".
У середині березня повідомлялося, що у США почалися перші випробування вакцини проти коронавірусу на добровольцях. Розробку цієї вакцини фінансує Національний інститут охорони здоров'я США.
Однак експерти також прогнозували, що навіть якщо ці випробування пройдуть успішно, до моменту, поки вакцина стане загальнодоступною, може пройти ще півтора роки.
У неділю головний санітарний лікар України Віктор Ляшко заявив про те, що український президент Володимир Зеленський виплатить велику фінансову винагороду науковцям, які винайдуть вакцину проти COVID-19.
"Я вам відкрию секрет. Президент попросив мене, щоб я написав листи на наших академіків і пообіцяв, що якщо хтось винайде вакцину або ліки, то отримає, не знаю з якого фонду, мінімум мільйон доларів", - розповів Віктор Ляшко в інтерв'ю виданню "Лівий берег".
Він додав, що у майбутньому багато чого буде залежати від того, як мутуватиме коронавірус.
"Потрібно подивитися, як вірус буде мутувати, і як імунітет з цими мутаціями справлятися. Якщо ми будемо мати стійкий імунітет до цього віруса і мутації не будуть спричиняти хворобу - це один варіант розвитку подій. Якщо кожна нова мутація буде призводити до виникнення нової хвороби, що ж, тоді нам доведеться жити в нових біологічних реаліях", - дав прогноз головний санітарний лікар України.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52102639' lang='ukr' type='mono' source_url='https://www.bbc.co.uk/ukrainian/news-52102639' term='COVID'>
Як коронавірус може зруйнувати оборону України на Сході. Огляд ЗМІ

У вівторок, 31 березня, іноземна преса пише про таке:
Заходи з протидії коронавірусу буде важко втілити на українській передовій, пише Daily Signal.
Українська армія вже проводить протиепідемічні заходи, пише видання. Запобігають масовим скупченням людей. Військовим вимірюють температуру перед входом до приміщень. Публічні місця часто дезінфікують.
"Однак набагато легше дотримуватися гігієни в тилу, подалі від прямого протистояння," - вважає газета.
Видання пише, що бойові дії на Донбасі мало відрізняються від "війни в окопах" часів Першої світової війни, однак "у значно меншому масштабі". Через загрозу артилерійського вогню та снайперів українські військові часто ховаються під землею.
"Тобто українці живуть у підземних, спартанських умовах, у тісноті поруч із товаришами. Власний простір - рідкісне явище. Ліжка солдатів часто ставлять дуже близько одне до одного. Їдять часто за одним столом", - розповідає газета.
"Коротше кажучи, війна в окопах - це брудна і небезпечна справа, і немає практичного способу забезпечити соціальну дистанцію чи якісну гігієну, щодня ховаючись від російських ракет чи мін", - додає видання.
Армія повідомляє, що в зоні бойових дій є чотири мобільні лікарні загальною кількістю 200 ліжок. Але, за словами офіцера Олексія Бобовнікова, вже є труднощі з такими "базовими речами", як маски та тести.
"Є побоювання, що нинішніх ресурсів не вистачить для боротьби з поширенням коронавірусу в армії", - зазначає газета.
Видання також цитує журналіста Іллю Пономаренка: "Я боюся, що це захворювання справді може мати руйнівний вплив на нашу оборону на всій лінії фронту, якщо ситуація значно погіршиться."
"Зменшити вплив вірусу - це одна з головних проблем для виживання України на війні", - також каже Пономаренко.
Вакцину БЦЖ проти туберкульозу з 1953 по 2005 рік робили всім британським школярам віком від 10 до 14 років.
Після того, як впали темпи цього захворювання, масову вакцинацію припинили.
Однак тепер учені з чотирьох країн досліджують, чи може ця сама вакцина бути ефективною проти коронавірусу, пише Daily Mail.
Очікується, що вакцина діятиме інакше від звичайного щеплення. Раніше вчені експериментували з введенням у тіло частинок генетичного матеріалу вірусу, щоб імунна система навчилася його ідентифікувати.
Тепер дослідники сподіваються, що вакцина БЦЖ активізує всю імунну систему, щоб вона могла побороти будь-які частинки вірусів.
Деякі попередні дослідження показали, що БЦЖ може захистити не тільки від туберкульозу, а й від інших хвороб.
Уже понад 40 років її використовують для запобігання повернення раку сечового міхура у пацієнтів, які пережили цю хворобу. Ідуть дослідження щодо її використання при інших видах раку.
Здатність БЦЖ посилювати загальний імунітет, на думку вчених, пояснюється тим, що ця вакцина "жива", тобто є послабленою версією організму, який спричиняє туберкульоз. Натомість більшість сучасних вакцин складаються з дезактивованих частин вірусу чи бактерії.
Набір волонтерів для тестування вакцини БЦЖ проти коронавірусу почався минулого тижня в Нідерландах. Учені планують зробити таке щеплення чи плацебо тисячі лікарям, які працюють на передовій, а потім перевірити рівень інфекції у двох групах.
Такі самі дослідження проведуть в Англії, Греції та Австралії.
Інший спосіб боротьби проти COVID-19 пропонують у Білорусі.
Там президент країни Олександр Лукашенко назвав спорт "найкращими ліками від вірусу", пише Independent.
Лукашенко сказав журналісту під час хокейного матчу, що "краще померти стоячи, ніж жити на колінах".
На питання, чи може щось завадити його грі в хокей, президент відповів:
"Це можливо, але навіщо? Я не розумію. Тут немає вірусів. Ви що, бачите, щоб вони тут десь літали? Я теж не бачу", - заявив він.
Президент також рекомендував пити еквівалент 40-50мл чистого спирту щодня, щоб "отруїти" Covid-19, "але не на роботі".
Серед інших його порад - ходити до бані двічі чи тричі на тиждень.
"А після того, як вийдете з бані, помийте не тільки руки, але й внутрішній організм, випивши сто грамів (горілки - Ред.)", - проінструктував Лукашенко.
Четверо працівників зоопарку в англійському Корнуелі оселилися там на час карантину, щоб доглядати за тваринами, пише Daily Mail.
У Paradise Park проживають 1200 птахів та ссавців. Це приватна установа.
Четверо дівчат тепер про них дбають і навіть інколи вдають, що вони відвідувачі зоопарку, щоб не створювати стрес для тварин, які звикли до людей.
"Ми також продовжуємо тренувати наших орлів, грифів, яструбів та інших птахів, які беруть участь у показових польотах щоліта", - розповідає одна з працівниць зоопарку, Іззі.
Парк закрили 21 березня, однак працівники продовжують публікувати новини з життя тварин у соцмережах.
Огляд підготувала Маргарита Малюкова, Служба Моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-51720584' lang='ukr' type='mono' source_url='https://www.bbc.co.uk/ukrainian/news-russian-51720584' term='COVID'>
Как провериться на коронавирус?
В Украине уже подтвердили первый случай коронавируса.
В Украине уже подтвердили первый случай коронавируса.
Что делать, если вы недавно были за границей, у вас высокая температура и другие симптомы заболевания? Первый совет от медиков - не паниковать.
"Как только я почувствовала первые симптомы простуды, сразу обратилась к семейному врачу. Ведь когда напуган, тщательнее прислушиваешься к своему организму. Врач послушала легкие, детально расспросила о состоянии здоровья, симптомах. У меня был насморк, что нехарактерно для коронавируса, не было температуры. Поэтому его и исключили", - рассказывает BBC News Украина киевлянка Оксана.
По ее словам, в поликлинике людей - больше, чем обычно. "Все боятся", - говорит она.
В Минздраве в случае симптомов плохого самочувствия рекомендуют обращаться к семейному врачу.
"Коронавирус это или нет, врачи проводят симптоматическое лечение. Такое, как и в случае других острых респираторных вирусных инфекций. Как в случае гриппоподобных инфекций, например. Не могу сказать, что для коронавируса нужны какие-то особые меры", - рассказал министра здравоохранения Виктор Ляшко в интервью LB.ua.
В Минздраве рассказали ВВС News Украина, как выглядит проверка на коронавирус в Украине.
У человека берут первый анализ в больнице, куда его привезли. Проверку проводят на все известные виды острых респираторных инфекций.
Если их не находят, материалы передают в областную лабораторию. Если и там не находят известные вирусы, то анализ везут в Киев.
Пока только там есть тесты на коронавирус.
По данным Минздрава, в Украине есть 30 наборов реагентов для тестирования на COVID-19. Наборы содержат примерно 3 тысячи реакций, чего хватит для исследования на заболевание более 950 человек методом полимеразной цепной реакции.
С 10 марта Украина получит новую партию тестов на коронавирус, сообщили в Минздраве.
Такие тесты пока нельзя приобрести в аптеке.
То есть в случае подозрения на заболевание и наличие симптомов в министерстве советуют сразу обращаться к врачу. Всего, по словам заместителя министра, Украина провела восемь тестов. Все результаты были отрицательными.
"Начали исследования еще четырех случаев подозрения на коронавирус. Трое из них - иностранцы из Киева. Один случай в Черновцах, это человек, который вернулся из-за границы", - рассказал Ляшко.
Для приема пациентов с коронавирусом Минздрав определил госпитальные базы в каждом регионе Украины.
В киевских больницах есть специальные инфекционные отделения с боксами, которые соответствуют необходимым требованиям, говорит руководитель пресс-службы Департамента здоровья КГГА Наталья Вишневская.
По ее словам, это три общие больницы и еще три детские.
Пограничники продолжают измерять температуру тела у всех граждан, въезжающих на территорию Украины. "Скорые" дежурят в крупнейших пунктах пропуска.
Вакцину от коронавируса пока не создали, как и специального противовирусного лечения, - ученые над этим только работают.
Но большинство пациентов выздоравливают в больницах. Инфицированных людей лечат, облегчая симптомы.
ВООЗ обнародовал рекомендации, как уменьшить риск инфицирования новым вирусом: регулярно и тщательно мыть руки, не трогать лицо, не употреблять в пищу плохо обработанное мясо, молоко и яйца. Также воздерживаться от поездок в регионы, где есть вирус, избегать контактов с больными людьми, держаться на расстоянии более метра с любым человеком, который чихает или кашляет. Соблюдать "гигиену кашля".
В мире по состоянию на 2 марта зарегистрировано 89 тысяч лабораторно подтвержденных случаев COVID-19, из которых три тысячи - с летальным исходом. Около 45 тысяч выздоровели.
Следите за нашими новостями в Twitter и Telegram
</doc>
<doc docid='bbc_features-52179509' lang='ukr' type='mono' source_url='https://www.bbc.co.uk/ukrainian/features-52179509' term='COVID'>
Карантин: життя заблокованого міста на Черкащині
"Ходжу без маски, бо в аптеці їх немає. А в АТБ зайти, щоб купити продуктів, без маски не дозволяють. Мама має зшити мені з підручних матеріалів. Епідемія - боремося, як можемо", - розповідає Євген Прозор.
"Ходжу без маски, бо в аптеці їх немає. А в АТБ зайти, щоб купити продуктів, без маски не дозволяють. Мама має зшити мені з підручних матеріалів. Епідемія - боремося, як можемо", - розповідає Євген Прозор.
Чоловік живе разом з мамою-пенсіонеркою у Кам'янці, 12-тисячному місті на Черкащині.
29 березня його закрили на в'їзд та виїзд через 28 підверджених випадків захворювання на коронавірус.
Євген Прозор прослужив 11 років у Військово-морських силах України.
Він - старшина моторної команди тральщика "Черкаси", який до останнього протистояв російській анексії у березні 2014-го на заблокованому Донузлаві.
Нині чоловік заблокований у рідній Кам'янці.
Каже, що у 2014 році на Донузлаві почувався навіть впевненіше, ніж зараз.
"(Проти росіян) у 2014-му на Донузлаві легше було, тоді я був герой", - пригадує Прозор.
"Коли йшли вибори і в квітні, і в липні, то календарики всі роздавали направо й наліво... А коли прийшла в країну халепа, то отих наметів вже не видно", - розповідає Євген.
"Зараз виживаємо, як зазвичай: у мами - пенсія, я - військовослужбовець. В магазин надягаю баф. Є свій город, консервація. Потім піде полуниця, гриби, риба, щука - це хобі", - додає він.
Чоловік твердить, що не бачить підтримки та допомоги місцевої влади. Ціни в магазині піднялися, вулиці порожні, люди ходять в масках, всі злі.
Але попри все - не панікує.
Катерина Мельник живе у Кам'янці у районі залізничного вокзалу. Там три продуктові магазини.
Розповідає, що усі продукти першої необхідності є, ціни не змінилися, а місцева влада підтримує - інформує про всі свої кроки, дезінфікує вулиці.
"Неприємно на душі спочатку було. А пройшов день-два, то розумієш - ну, так склалося. Люди в масках, бо ж ніхто не знає, в кого є (вірус), в кого немає. Так, здогадуємося, хто заразив", - відзначає жінка.
"В рукавичках медичних ходжу, як іду в магазин. Одну маску пошила. На роботу собі одну в аптеці купила за 40 гривень", - ділиться вона.
Нині Черкащанин Сергій Воронов - родом з Кам'янки, де залишилися його батьки.
Розповів, що 2 квітня віз у заблоковане місто гуманітарну допомогу, предмети індивідуального захисту для місцевих лікарів.
"Поки доїхав, мені товариш оформив перепустку. Її отримати не складно - там має бути підпис чергового міської ради, вказується номер машини. На проїзді стоїть поліцейський, який не міряє температуру, а просто дивиться на перепустку", - пояснює Сергій.
Він пригадує, що того дня у місті бачив багато машин, трохи менше людей. Паніки не відчув.
"Мама з дитиною, бачив, йшла, дівчата у масках селфилися, день сонячний, вони на лавочках сиділи грілися і фотографувалися. Бачив біля магазинів людей, черги організовані, два метри один від одного", - каже чоловік.
Сергій також розповідає, що його батьки, люди поважного віку, залишаються вдома, у приватному будинку, не виходять у місто.
"Я привіз їм продукти, щоб вони якомога довше могли там бути. Залишив у себе на сторінці у Facebook свої контакти, щоб такі ж, як мої батьки, могли звернутися, і ми з друзями зможемо забезпечити їх необхідним", - говорить Сергій Воронов.
У місто чоловік в'їжджав у масці, рукавичках. Вважає себе здоровим. Такі заходи потрібні, за його словами, для власного захисту.
"Тричі зустрів швидку допомогу, так розумію, що викликів вистачає. Нині люди, як тільки відчувають найменший синдром, відразу викликають швидку", - каже Сергій.
Він додає: "Уклав угоду з сімейним лікарем у Кам'янці. Вона розповіла, що люди панікують з найменшою підозрою, телефонують їй. Цьогоріч у Кам'янці була висока захворюваність на ГРВІ. Лікарка розповіла, у лютому був тиждень, що 600 хворих за тиждень звернулося. Зараз менше. До цього часу (До виявлення випадків COVID-19. - Ред.) у місті померло чотири людини від пневмонії, у тому числі моя троюрідна сестра - за добу згоріла в лікарні".
Сергій - депутат обласної ради від округу, до якого входить Кам'янка.
З його слів, перші партії засобів індивідуального захисту почали надходити у лікарню через тиждень після того, як були зафіксовані 28 хворих.
Проблема у тому, що райлікарня залишилася на балансі райради. До неї нині входять шість сіл. Їхнього бюджету для утримання лікарні замало.
"Всі чотири новостворені ОТГ із сіл району відмовилися фінансувати її, вважаючи, що це не їхній клопіт. Лікарня останні кілька років ледь виживала. А зараз біда місцевих керманичів трохи об'єднала", - відзначає Сергій Воронов.
Головний лікар районної лікарні Костянтин Тамко розповідає, що сьогодні лікарі забезпечені засобами захисту на тиждень.
"А далі: будемо жити - будемо бачити. Обіцяють забезпечувати, допомагають спонсори", - додав він.
За словами Костянтина Тамка, у січні-лютому цьогоріч у Кам'янці було 12 хворих на пневмонію, чотири з них померли, серед них були і молоді люди, і літні.
Як розповів міський голова Кам'янки Володимир Тірон, зараз у місті працюють усі підприємства та продуктові магазини. У пунктах пропуску, за його словами, черг немає.
"Працівники апарату міськради та бюджетники міста вирішили перерахувати дводенний заробіток до лікарень. На сьогодні потреби у засобах захисту у лікарнях немає. Місто дезінфікують. Будинки, під'їзди щоденно обробляють розчином на основі хлору. За рекомендацією лабораторного центру дезінфікуємо місця найбільшого скупчення людей, особливо тінисті, бо ділянки, освітлені сонцем, обробляти не рекомендують", - розповів міський голова.
За його словами, до понеділка у місті діяли чотири блокпости, де чергували поліцейські, а також ДСНС.
Виїздів з міста більше, але вони були перекриті повністю.
Медиків з термометрами в останні дні на пости не направляли, оскільки низька температура повітря не давала змоги нормально вимірювати температуру тіла.
Як повідомив Володимир Тірон, перший кам'янський хворий - 60-річний чоловік, працює водієм на одному з підприємств міста.
"До нього приїхала сваха з чоловіком з Італії у гості. І поїхали. Він захворів, його лікували чотири дні у нашій лікарні, у терапевтичному відділенні, як ГРВІ", - розповів міський голова.
Першого хворого на коронавірус в області офіційно виявили 23 березня. Він був з Уманщини.
За чотири дні хворих стало троє, серед них - один з Кам'янки.
А 29 березня в Кам'янці лабораторно підтвердили COVID-19 вже у 28 людей. Серед інфікованих, за словами головного лікаря райлікарні, чотири лікарі та п'ять інших медпрацівників.
Костянтин Тамко стверджує, що всі інфіковані вже виявлені, а з підозрами нині у місті немає нікого.
Трьох хворих направили у стаціонар інфекційного відділення у Черкаси.
Загалом же цифри у Кам'янскому районі залишаються незмінними: 114 людей з підозрою на COVID-2019 обстежено, у 28 з них захворювання підтвердили.
Володимир Тірон повідомив, що у неділю обласна комісія з надзвичайних ситуацій вирішила блокувати в'їзди в область, тому у Кам'янці із 6 квітня знову змінюють режим в'їзду та виїзду.
"Оскільки ми район, який межує із сусідньою Кіровоградщиною, ми залишаємо один центральний пост, через який у місто заїжджають 80% людей. Це потрібно для власного контролю ситуації у місті. На посту чергують представники поліції, Нацгвардії, МНС та медпрацівник. Натомість заблокували в'їзди із Кіровоградської області", - пояснив міський голова.
З п'ятого квітня на Черкащині блокують в'їзди та виїзди ще з одного райцентру - Умані. Тут другого квітня зафіксовано першу смерть від COVID-19.
Померлий був паломником, громадянином США, приїхав із Лондона. У нього також був цукровий діабет.
Разом із 47-річним чоловіком були ще шестеро дітей та дружина. За два дні у неї, сина та доньки діагностували COVID-19.
Вже встановлено 50 контактних осіб, які перебувають на самоізоляції.
На сьогодні в Черкаський області загалом 63 хворих на коронавірус. Одна людина померла, двоє одужали.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51983948' lang='ukr' type='mono' source_url='https://www.bbc.co.uk/ukrainian/news-51983948' term='COVID'>
Коронавірус: як медики ризикують життям – випуск новин
У випуску 20 березня:
У випуску 20 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-52213767' lang='ukr' type='mono' source_url='https://www.bbc.co.uk/ukrainian/news-52213767' term='COVID'>
Чи можна підхопити коронавірус від собак та котів
Ветеринари радили власникам котів не випускати їх на вулицю, щоб запобігти поширенню коронавірусу серед тварин.
Ветеринари радили власникам котів не випускати їх на вулицю, щоб запобігти поширенню коронавірусу серед тварин.
Але Британська ветеринарна асоціація пояснила, що господарям тварин "не варто турбуватися" про ризик зараження від домашніх улюбленців.
"Не було жодного випадку, щоб домашній собака або кіт заразили людину Covid-19", - розповів BBC News доктор Анхель Альмендрос з Міського університету Гонконгу.
Однак дослідження показали, що коти можуть заразитися вірусом від інших котів та людей.
Доктор Альмендрос додав, що було б розумно тримати котів у приміщенні під час спалаху - там, де безпечно.
Президент Британської ветеринарної асоціації (BVA) Даніела Дос Сантос розповіла BBC News, що погоджується з цією порадою. Але пізніше асоціація уточнила, що ця рекомендація актуальна, "якщо у когось з родини з'явилися симптоми коронавірусу".
Всі власники домашніх тварин мають "дотримуватись правил гігієни рук", сказала вона.
"На хутрі тварини вірус може зберігатись певний час, якщо домашня тварина контактувала з хворим".
Д-р Анхель Альмендрос згадав випадок з 17-річною собакою у Гонконзі - у тварини виявили Covid-19, який вона, вочевидь, підхопила від власника.
"Але навіть, коли тести на коронавірус дали позитивні результати, тварини зрештою не захворіли, - пояснив він. -  Як і під час попереднього спалаху Sars-Cov в Гонконзі 2003 року, коли кілька домашніх тварин були інфіковані, але не захворіли, немає жодних доказів того, що собаки чи коти можуть захворіти або інфікувати людину".
Схоже, коти сприйнятливі до інфекції, що передається повітряно-крапельним шляхом, - до вірусних часток, що утворюються і залишаються у повітрі під час чхання, кашлю і навіть просто під час дихання хворої людини.
Після того, як у Бельгії кішка заразилася вірусом COVID-19 від свого власника, китайські вчені провели лабораторні експерименти, які довели, що інфіковані коти передають вірус іншим котам.
"Сприйнятливість котів до COVID-19 також доводить випадок зараження коронавірусом тигриці у зоопарку нью-йоркського Бронкса", - сказав професор Браян Чарлстон, директор Британського інституту Пірбрайта, що займається вивченням інфекційних хвороб.
Науковці продовжують збирати дані про випадки зараження людиною інших тварин.
Існують також докази того, що люди можуть стати джерелом респіраторних інфекцій для диких людиноподібних мавп. Це робить глобальний спалах Covid-19 проблемою для активістів із захисту тварин, які під загрозою зникнення, зокрема горил.
У всіх цих випадках саме інфіковані люди становили загрозу іншим видам.
"Ми знаємо, що вірус перейшов від тварини до людини [на початку спалаху], тому що люди їли м'ясо заражених тварин", - сказав професор Чарлстон.
Немає жодних доказів того, що тварини можуть передати цю хворобу назад людям.
"Ставтеся до домашніх тварин, як до інших людей у ​​вашому домі. Якщо ви погано почуваєтесь, краще з ними не контактувати", - сказав доктор Альмендрос.
"Сподіваюсь, що правильні поради та інформованість трохи заспокоять власників домашніх тварин, - додав він. - Це наразі непросто, я знаю".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52179506' lang='ukr' type='mono' source_url='https://www.bbc.co.uk/ukrainian/news-52179506' term='COVID'>
Коронавірус в Україні: 1319 хворих, помер священник
За минулу добу в Україні зафіксовано 68 нових випадків зараження коронавірусом - кількість хворих зросла до 1319.
За минулу добу в Україні зафіксовано 68 нових випадків зараження коронавірусом - кількість хворих зросла до 1319.
38 людей померло від COVID-19.
Водночас вже 28 хворих одужали.
За словами головного сантіарного лікаря Віктора Ляшка, за минулу добу померло шість людей, одужало троє.
Зокрема стало відомо про смерть священника із Заліщиків, в якого першого на Тернопільщині підтвердився діагноз COVID-19. Чоловік перебував у госпіталі, але в останні дні його стан погіршився.
Про це повідомив Тернопільський штаб для боротьби з коронавірусом.
"Помер чоловік 57 років з міста Заліщики. Це священик, у якого першим на Тернопільщині лабораторно підтвердили коронавірус. Чоловік проходив лікування в Тернопільській лікарні швидкої допомоги. В останні дні його стан погіршився. Пацієнта підключили до апарату штучної вентиляції легень. Врятувати чоловіка не вдалося. Сьогодні вранці він помер. Висловлюємо співчуття рідним", - йдеться у повідомленні.
❗️НА ТЕРНОПІЛЬЩИНІ ЩЕ ОДИН ЛЕТАЛЬНИЙ ВИПАДОК ВІД COVID-19
🔹Помер чоловік 57 років з міста Заліщики.
🔹Це священик, у...
Кінець Facebook допису , автор: Тернопільський міський штаб для боротьби з коронавірусом
Найбільше хворих у Києві (234 випадки), у Чернівецькій області (220 випадків), на Тернопільщині (160 випадків) та Івано-Франківщині (116 випадків).
Підтверджено 1319 випадків COVID-19
(станом на 9:00, 6 квітня)

Загалом випадки підтверджено:
Вінницька обл. — 75...
Кінець Facebook допису , автор: Центр громадського здоров’я України
Віктор Ляшко нагадав, що у випадку появи симптомів COVID-19, перш за все, треба телефонувати своєму сімейному лікарю, а той вже ухвалює рішення про подальші дії і може зетелфонувати мобільній бригаді, що проводить аналізи.
"Займатися самолікуванням заборонено, оскільки це може призвести до несумісних з життям випадків", - наголосив лікар.
Він додав, що медики закликають всіх залишатися вдома.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52153888' lang='ukr' type='mono' source_url='https://www.bbc.co.uk/ukrainian/press-review-52153888' term='COVID'>
Чому апарати ШВЛ від Ілона Маска можуть нашкодити? Огляд ЗМІ
У п'ятницю, 3 квітня, західна преса пише про таке:
У п'ятницю, 3 квітня, західна преса пише про таке:
Апарати, які Ілон Маск пропонує для вентиляції легень, можуть більше нашкодити, ніж допомогти, пише The Week.
Засновник Tesla, який раніше відкидав небезпеку коронавірусу, цього тижня оголосив, що має 1 тисячу апаратів для вентиляції й передав 40 із них лікарням Нью-Йорка.
"Проблема в тому, що запропоновані ним апарати не є достатньо потужними для використання в реанімації, і посадовці системи охорони здоров'я застерігали проти їхнього використання на пацієнтах з Covid-19, оскільки вони можуть сприяти поширенню вірусу", - зазначає видання.
Те, що запропонував Маск, - це не ШВЛ, а так звані апарати БІПАП (BiPAP), що використовуються для неінвазивної вентиляції легень. Такі пристрої зазвичай використовують для лікування апное, додає Financial Times.
Втім, лікарням зараз вкрай потрібні саме апарати для інвазивної вентиляції, які допомагають доставляти кисень в легені. Саме їх зараз намагаються дістати уряди всіх країн.
На твіт Маска з пропозицією про безкоштовні апарати для вентиляції легенів відгукнулося посольство України у США. Окремо засновнику Tesla в коментарях написала і колишня міністр охорони здоров'я України Уляна Супрун, зазначивши, що країні вкрай потрібні ці пристрої, пише New York Times. Ані Маск, ані Tesla поки що на це не відповіли.
Цього року чимало врожаю згниє на полях, пише Economist. Через обмеження на кордонах для стримування спалаху коронавірусу робітники зі східної Європи, зокрема з Болгарії, Румунії, Польщі та України, змушені залишитися вдома.
У Німеччині вже стикнулися з проблемою нестачі робітників для збору врожаю спаржі. У Франції, де наближається сезон полуниці, в найближчі три місяці потрібно буде 200 тисяч польових робітників, близько двох третин з яких - зазвичай іноземці. Проблеми очікують і на Нідерланди, найбільшого постачальника сільськогосподарської продукції в ЄС, де більшість аграрних робітників - зі Східної Європи.
Проблема для Польщі - не лише втрата роботи в Німеччині, а й нестача українців, які працюють на польських фермах. Видання наводить приклад Якуба Штандери, який вирощує гриби в місті Седльце. На його теплицях працюють 200 робітників, 90% з яких - з України. Коли Польща закрила кордони 14 березня, українці поспішили додому, і пан Штандера не знає як їх замінити.
До закриття кордонів у Польщі працювали близько 1,3 млн українців, пише видання. Голова спілки фермерів країни каже, що без них постачання харчових продуктів опиниться під загрозою.
Європейські країни намагаються продовжити дозволи на перебування для тих робітників, які вже там знаходяться. Ще один варіант - наймати місцевих. Втім, фермерам не подобається ідея робітників без досвіду.
"Голландці звикли працювати з понеділка до п'ятниці, з дев'ятої до п'ятої. Але спаржа росте сім днів на тиждень", - каже фермер Едвін Веенхове з Нідерландів, якого цитує Economist.
Італійська газета La Stampa разом з сайтом Coda Story провели розслідування щодо допомоги та персоналу, які Росія надіслала Італії для боротьби з коронавірусом.
"Ці війська з Москви справді мають навички знезараження, але в італійців теж є такі можливості, ще й більш сучасні. Це дуже дивно і недоречно - італійці є лідерами в захисті від хімічної та біологічної зброї в НАТО, і їм не потрібні поради з Росії", - цитує видання колишнього командира полку з хімічної, біологічної, радіологічної та ядерної зброї британської армії Геміша де Бреттона-Гордона.
"Одне з найбільших хвилювань викликає Сергій Кікоть, очільник операції. У нього яскраве, але дивне минуле", - пише видання. Він є заступником начальника військ радіологічної, хімічної та біологічної зброї, яку газета називає "найсекретнішим відділом" в Міністерстві оборони Росії.
Без сумніву, серед російського особового складу, що зараз перебуває в Італії, є офіцери ГРУ, додає газета. "Вони хочуть дізнатися якомога більше про італійські війська та організувати розвідувальні мережі", - каже пан Бреттон-Гордон.
Видання також розповідає про пресконференцію, яку влаштували росіяни в місті Бергамо: "Вони не хотіли відповідати на питання, і атмосфера була напруженою. Чимало журналістів вийшли звідти незадоволеними або й геть засмученими через те, що брифінг був настільки незрозумілим".
У часи віддаленої роботи програми для відеозв'язку, на кшталт Zoom, користуються шаленою популярністю. То як найефективніше ними користуватися? Газета Wall Street Journal радить закривати непотрібні програми і відключати зайве обладнання, адже відеозв'язок може перевантажувати процесор і спричиняти нагрівання комп'ютера.
Опущене підборіддя - це не дуже красиво, тому щоб краще виглядати, покладіть ноутбук на книжки. Можна скористатися і фільтрами, на кшталт Snap Camera, який може покращити вигляд у будь-яких відеопрограмах, радить видання.
Віртуальне тло у Zoom допоможе приховати безлад у кімнаті, а функція "Touch Up  My Appearance" надасть вашій шкірі шовковистого вигляду за допомогою м'якого фокусування.
Із популярністю приходить і небезпека. ФБР нещодавно попередило про хакерів, які можуть втрутитися у розмови в Zoom, поширюючи непристойний контент.
Щоб цього уникнути, видання радить не використовувати персональний номер для зустрічі (Personal Meeting ID, 10-значний код, за яким будь-хто може приєднатися до розмови) і завжди використовувати пароль для входу. Як варіант, можна увімкнути функцію "Кімната очікування" (Meeting Room), коли хост має схвалити присутність кожного співрозмовника.
Можна також відключити можливість ділитися зображенням свого екрану для всіх, окрім хоста, а також "замкнути" чат-кімнату після того, як всі учасники приєднаються, аби уникнути небажаного вторгнення.
Огляд підготувала Ганна Чорноус, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52532727' lang='ukr' type='mono' source_url='https://www.bbc.co.uk/ukrainian/news-52532727' term='COVID'>
Коронавірус: "ковідні пальці" та висипи, що збивають з пантелику лікарів
Як встановили іспанські лікарі, у деяких хворих, госпіталізованих з діагнозом Covid-19, виявили п'ять видів шкірних висипань.
Як встановили іспанські лікарі, у деяких хворих, госпіталізованих з діагнозом Covid-19, виявили п'ять видів шкірних висипань.
Відповідно до клінічних спостережень іспанських медиків, ці симптоми, зокрема так звані "ковідні пальці", найчастіше з'являються у дітей або молодих людей і зберігаються на шкірі протягом декількох днів.
Висип часто є одним із симптомів вірусних захворювань. Найбільш наочний приклад - вітряна віспа, яку супроводжує поява на тілі везикул (пухирців). Однак іспанських лікарів здивувала різноманітність видів висипів при Covid-19.
Наразі шкірні висипи не включені до переліку симптомів коронавірусної інфекції.
Проте, останнім часом надходило багато повідомлень про "ковідні пальці" - червоні висипи між пальців ніг, які бувають у деяких пацієнтів навіть за відсутності будь-яких інших симптомів.
Кінець Youtube допису , автор: BBC News Україна
Однак, як каже керівник дослідницької групи лікарів Ігнасіо Гарсія-Довал, найбільш поширеним видом висипу є макулопапульозні висипання (які зазвичай виникають при захворюванні на кір) у вигляді маленьких червоних горбків, плоских або опуклих, вони найчастіше з'являються на торсі.
"Дуже дивно спостерігати кілька різновидів висипу, причому деякі з них досить своєрідні, - сказав доктор Гарсія-Довал в інтерв'ю ВВС. - Висипання зазвичай з'являються пізніше, вже після респіраторних симптомів цього захворювання, тому це не дуже хороший метод діагностики пацієнтів".
Усі пацієнти, про яких йдеться у дослідженні, були госпіталізовані і мали респіраторні симптоми.
Експертну оцінку цього дослідження вже опублікували цього тижня у Британському журналі дерматології.
В межах цього дослідження іспанські дерматологи описали шкірні висипання, які вони спостерігали у хворих на коронавірусну інфекцію протягом двох попередніх тижнів. Усього вивчили 375 випадків.
Виявили п'ять різновидів висипу:
Водночас фахівці відзначають, що висип може мати різне походження і його важко класифікувати, не маючи відповідного досвіду і знань.
"Важливість цього дослідження не в тому, щоб допомогти людям самим діагностувати у себе (Covid-19. - Ред.), а в тому, щоб допомогти нам краще зрозуміти, як цей вірус може впливати на здоров'я людей", - каже президентка Асоціації британських дерматологів докторка Рут Мерфі.
Як зазначає доктор Майкл Гед з Саутгемптонського університету, висипи дуже часто супроводжують багато вірусних інфекцій, зокрема пневмонію.
"У випадку з Covid-19 висип і шкірні виразки були присутні у певного відсотка госпіталізованих пацієнтів. Ми поки що не знаємо, наскільки одне пов'язане з іншим, або чому, наприклад, ці шкірні запалення в одних хворих з'являються, а в інших ні", - каже лікар.
Американська академія дерматології також укладає свій перелік шкірних симптомів, які спостерігають у пацієнтів з коронавірусною інфекцією.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52338718' lang='ukr' type='mono' source_url='https://www.bbc.co.uk/ukrainian/features-russian-52338718' term='COVID'>
"У меня положительный тест на коронавирус". Что делать?
В украинских аптеках появились экспресс-тесты на коронавирус украинского производителя. Ориентировочная цена - 450-600 грн.
В украинских аптеках появились экспресс-тесты на коронавирус украинского производителя. Ориентировочная цена - 450-600 грн.
Что делать в случае как положительного, так и отрицательного результата, и насколько вообще точны такие экспресс-тесты - рассказывает ВВС News Украина.
Сейчас для диагностики COVID-19 используются два метода.
Первый - тесты ПЦР (полимеразная цепная реакция). Это один из самых новых и точных способов диагностики, который можно провести только в лаборатории. Результат, как правило, готов через 5-7 часов.
Второй метод - экспресс-тесты. Для анализа нужно взять мазок из носа или кровь из пальца, а результат известен уже 10-15 минут.
Сейчас в Украине продают тесты украинского производства "АТ-Коронавирус-тест-МБА". Их можно проводить в домашних условиях. Для этого нужно взять немного крови из пальца.
В набор входят средства для забора крови, тест-кассета, инструкция. При проведении анализа каплю крови оставляют в лунке тест-кассеты до появления полосок.
Две полоски - результат положительный, один - отрицательный.
Не факт.
Если экспресс-тест показал отрицательный результат, это еще не значит, что человек здоров. Он показывает лишь наличие антител к коронавирусу, которые могут появиться на 5-й день после заражения или позже. То есть, можно быть инфицированным, но все равно получить отрицательный результат.
Выявить инфицированного пациента в первые дни трудно: если человек заболел вчера, то сегодня экспресс-тест не покажет болезнь.
"Смысл делать эти экспресс-тесты все же есть, потому что, если у пациента с пневмонией тест положительный, то мы на 95% уверены, что это коронавирус", - говорит Юрий Жигарев, врач-инфекционист.
В инструкции производителя указано, что экспресс-тесты используют только для предварительной диагностики, "результат тестирования должен быть подтвержден другими методами" в совокупности со всей клинической информацией, а решение о диагнозе принимает только врач.
"Самостоятельное выполнение теста несет риски, что пациенты воспользуются им неправильно", - предупреждает бывшая глава украинского минздрава Ульяна Супрун.
Например, неподготовленный человек может неправильно отобрать кровь и внести слишком малое или большое количество крови в лунку, неправильно зафиксировать время для считывания результата, выполнять тест в неподходящих для этого условиях.
" Все эти факторы влияют на точность результата. И очень вероятно, что человек без навыков не сможет полноценно соблюсти все условия дома. Из-за этого люди могут получить ошибочный (положительный или отрицательный) результат. В обоих случаях это опасно", - пишет Супрун у Facebook.
Не паниковать. Тесты могут давать ошибочный результат. Но даже если ошибки не было, 80% больных с COVID-19 переносят болезнь легко и бессимптомно.
Как рассказали ВВС News Украина в минздраве, первые три действия, которые должен выполнить человек с положительным тестом: самоизоляция, звонок семейному врачу, амбулаторное лечение.
При усилении симптомов - звонить семейному врачу и вызывать скорую.
С 29 марта в Украине действуют обновленные стандарты оказания медицинской помощи больным COVID-19.
Согласно им, пациенты с легкой формой заболевания, не имеющие риска осложнений, а также выздоравливающие пациенты не требуют круглосуточного наблюдения врача и могут лечиться амбулаторно, то есть в домашних условиях.
При этом врачи должны постоянно контролировать состояние пациента и его контактных лиц по телефону или приезжать на осмотр.
В минздраве призывают не заниматься самолечением и обязательно сообщить о положительном результате теста, если таковой имеется.
Если человек с положительным тестом остается на самоизоляции, он ничего не нарушает, объяснили в Минздраве.
Но если инфицированны знал, что болен, скрыл это и заразил других, - ему грозит штраф 17-51 тыс. гривен или даже тюремное заключение, если его действия привели гибели людей.
"Быстрые тесты должны быть у семейных врачей и бесплатные для пациентов, а не лежать на полках в аптеках. Если у вас есть причина делать тест, то лучше обращайтесь к семейному врачу, а не бегите сразу в аптеку", - считает Ульяна Супрун.
Следите за нашими новостями в Twitter и Telegram
</doc>
<doc docid='bbc_news-52344367' lang='ukr' type='mono' source_url='https://www.bbc.co.uk/ukrainian/news-52344367' term='COVID'>
Комп’ютерна гра, що може допомогти знайти ліки від Covid-19
Взяти активну участь в порятунку планети від пандемії Covid-19 можуть всі охочі. До того ж, навіть не виходячи з дому, що особливо зручно в умовах карантину.
Взяти активну участь в порятунку планети від пандемії Covid-19 можуть всі охочі. До того ж, навіть не виходячи з дому, що особливо зручно в умовах карантину.
Для цього не треба бути хіміком чи лікарем - можна взагалі не мати жодної освіти. Ба більше - не обов'язково навіть бути повнолітнім.
Щоб допомогти вченим у пошуках ефективних ліків від коронавірусу, достатньо мати комп'ютер і трохи вільного часу. Навіть постійний доступ до інтернету не є обов'язковим - грати можна й офлайн.
Все правильно, грати. Наукові пошуки можна вести, вирішуючи просторові задачі, з більшістю з яких з легкістю впорається навіть учень середньої школи. Проте за усім цим ховається серйозна наука.
Гру під назвою Fold.it розробили в Центрі ігрової науки (Center for Game Science) в Сіетлі як спільний проєкт п'яти провідних американських вишів, основний з яких - Інститут білкового дизайну при Вашингтонському університеті.
Спочатку платформа створювалася для боротьби з іншими хворобами - передусім з ВІЛ та різними видами раку. Але зараз вона повністю присвячена пошуку ліків від Covid-19.
На перший погляд гра трохи нагадує віртуальний 3D-конструктор - хіба що з деталями дещо незвичної форми. Одні схожі на гілки дерев, інші - на закручені по спіралі макарони або кукурудзяні палички.
Цей конструктор виглядає так, ніби його хтось уже збирав, поєднавши деталі в довгий ланцюг. Але зібрав якось неправильно, наче поспішаючи, - і навіть позначив місця, де можна зробити краще.
У цьому й полягає завдання гравця - вдосконалити конструкцію, обертаючи фрагменти відносно одне одного, щоб досягти оптимальної форми.
Насправді конструктор - це молекула білка. Тільки білок несправжній - ланцюг згенерований комп'ютером зі стандартного набору амінокислот методом випадкових чисел.
Загалом амінокислот, з яких складаються білки, всього 20 - здавалося б, не так вже й багато. Але як із букв абетки створена безкінечна кількість текстів - так і з двох десятків амінокислот теоретично можна зібрати безкінечну кількість протеїнів, нанизуючи їх у довільному порядку. Варіантів дуже багато.
Кожна ланка має свій власний набір хімічних властивостей, усі вони взаємодіють, і завдяки цьому довгий ланцюг згортається в клубок. Але не довільно, а завжди однаково.
Архітектура кожного білка унікальна й неповторна. І саме вона визначає його властивості, оскільки дозволяє зчепитися з рецептором, який підходить за формою.
Простіше кажучи, протеїни - це набір ключів, кожен з яких відкриває свій замок. Приміром, інсулін відкриває клітину для надходження туди глюкози.
Вірус SARS-CoV-2  - небезпечний самозванець, який фактично підібрав ключ до наших клітин.
Як й інші коронавіруси, він вкритий захисною оболонкою, що всіяна шпичастими відростками. І на кінці кожного шипа - молекула білка, яка слугує йому відмичкою.
Річ у тому, що на поверхні наших клітин є рецептор  ACE2 (АФП2), розрахований на дуже схожий за формою протеїн. Тому, коли вірус потрапляє шипом в "замок", клітинна мембрана приймає його за свого і пускає всередину.
Щоб запобігти зараженню або зупинити розвиток хвороби, треба знайти білок, який би зв'язав вірусу руки - тобто блокував шпичастими відростки, не даючи йому проникнути в клітину. Все, що для цього потрібно, - підібрати молекулу вдалої форми.
Звучить не надто складно, але насправді це завдання непросте навіть для суперкомп'ютерів. Точно передбачити, як саме згорнеться послідовність із сотень і тисяч амінокислот, де кожна ланка впливає на інші, майже неможливо.
І тут на допомогу приходять звичайні люди, гравці у Fold.it. Розважаючись з віртуальним 3D-конструктором, вони перебирають мільйони можливих комбінацій.
Оскільки у всіх відомих білках амінокислоти запаковані у просторі максимально компактно, кількість набраних балів залежить від того, наскільки щільним виходить клубок, звернутий "вручну".
Сам гравець може не знати про білки взагалі нічого - достатньо лише в загальних рисах пояснити йому деякі закономірності. Наприклад, що помаранчеві фрагменти, найімовірніше, будуть сховані в центрі клубка, а зелені - розташуються ближче до поверхні.
Експериментально доведено: наш мозок вирішує просторові завдання не гірше, а часто навіть краще за штучний інтелект - завдяки інтуїції і накопиченому досвіду. Ба більше - досвідчені геймери роблять більш точні передбачення і справляються з укладанням ланцюга краще, ніж профільні вчені.
А поки гра триває, перша сотня найбільш вдалих створених у ній варіантів вже проходить випробування у Вашингтонському університеті. Можливо, один із них допоможе захистити наші клітини від віруса-самозванця.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52217877' lang='ukr' type='mono' source_url='https://www.bbc.co.uk/ukrainian/features-52217877' term='COVID'>
Дій вдома: додаток, який стежитиме за українцями на самоізоляції
В Україні запрацював додаток для контролю людей на обов'язковій самоізоляції або обсервації. Його запуск 7 квітня анонсувало міністерство цифрової трансформації.
В Україні запрацював додаток для контролю людей на обов'язковій самоізоляції або обсервації. Його запуск 7 квітня анонсувало міністерство цифрової трансформації.
Додаток "Дій вдома" має надсилати декілька пуш-повідомлень на день із випадковим інтервалом у часі.
У цих повідомленнях буде запит вислати селфі. Потім один алгоритм розпізнаватиме обличчя на фотографії, а інший - нотуватиме місце, де зробили знімок.
У міністерстві говорять, що людям на обов'язковій самоізоляції або обсервації має прийти текстове повідомлення із посиланням на цей додаток.
Якщо вони захочуть, то можуть його встановити і надавати владі інформацію про місце свого перебування під час карантину. Дані з додатку передаватимуть у поліцію.
У день анонсу BBC News Україна поспілкувалася з однією з українок, що перебуває на обов'язковій самоізоляції.
Жінка повідомила, що не отримувала смс із посиланням.
А от кореспондентам BBC News Україна вдалося знайти цей додаток у магазині Google Play навіть без смс.
Контент недоступний
7 квітня після 18:00 "Дій вдома" зник із цього магазину, але вже наступного дня його знову можна було там знайти.
У версії від 7 квітня було зазначено, що застосунок "в обов'язковому порядку встановлюється у смартфони осіб, які можуть бути потенційними носіями вірусу COVID-19 та яких зареєстровано у медзакладах як тих, що потребують самоізоляції або обсервації".
Це суперечило інформації, котру міністерство цифрової трансформації надавало ВВС News Україна телефоном.
Адже відомство посилалося на постанову Кабміну від 2 квітня 2020 року, яка передбачає добровільну згоду громадян на передачу владі таких даних.
Наступного дня цей опис змінили.
Тепер написано, що обов'язковим є дотримання режиму самоізоляції (а не встановлення додатка).
Поки що важко оцінювати ефективність.
По-перше, 7 квітня у міністерстві зазначали, що він працює у тестовому режимі і що будуть наступні релізи.
По-друге, для деяких юристів статус цього додатка не є зрозумілим.
Оприлюднені поки що документи не пояснюють, як саме різні міністерства будуть передавати і використовувати зібрані дані. Про це сказав BBC News Україна юрист Лабораторії цифрової безпеки Максим Дворовий.
Наприклад, невідомо, що робити, якщо людина відмовляється встановлювати додаток. З іншого боку, невідомо, як довести примус з боку поліції або представників міністерства охорони здоров'я.
Невідомо також, чи стане зібрана додатком інформація доказом у суді. Про це говорить виконавчий директор Центру спільних дій Андрій Андрушків.
Поліцейські можуть складати протоколи про порушення карантину, а суд - стягувати штрафи від 17 до 34 тисяч гривень із громадян та до 170 тисяч гривень із посадовців.
Але Андрушків не виключає імовірності, що судові рішення можуть бути оскаржені в Європейському суді прав людини.
Спалах Covid-19 - одна із проблем національної безпеки. Якщо для вирішення її потрібно обмежувати конституційні права і свободи, влада мала б запровадити надзвичайний стан, твердить Андрушків.
Аналітик вважає, що юридичні прогалини з'явились тому, що уряд намагається обмежити ці свободи без запровадження надзвичайного стану.
</doc>
<doc docid='bbc_news-51974052' lang='ukr' type='mono' source_url='https://www.bbc.co.uk/ukrainian/news-51974052' term='COVID'>
Коронавірус: в Італії померла рекордна кількість людей
В Італії за останні 24 години від коронавірусу померли 627 людей - це рекордна кількість смертей за весь час пандемії. Загальна кількість жертв коронавірусу в країні досягла 4032.
В Італії за останні 24 години від коронавірусу померли 627 людей - це рекордна кількість смертей за весь час пандемії. Загальна кількість жертв коронавірусу в країні досягла 4032.
Таким чином кількість італійців, які захворіли на коронавірус з початку епідемії, досягла 47 тисяч.
Напередодні Італія також обійшла Китай за кількістю смертей від коронавірусу.
Станом на вечір 20 березня в Італії загалом померли 4032 людини, тоді як в КНР, звідки вірус поширився на інші країни, - 3 133 (дані інституту Джона Хопкінса).
Загалом у світі, станом на вечір 20 березня, коронавірус виявили в понад 265 тисяч людей.
Найбільше хворих, окрім Італії та Китаю, - в Іспанії (20 тисяч), в Ірані (понад 19 тисяч), Німеччині (19 тисяч), США (16 тисяч), Франції (10 тисяч) та Південній Кореї (8 тисяч).
В Україні ж на цей момент підвтерджено 29 випадків коронавірусу, два з них летальні - померли 71-річна жінка з Житомирської області і 33-річна з Чернівецької.
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, повністю вилікувалися від хвороби вже понад 87 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52171576' lang='ukr' type='mono' source_url='https://www.bbc.co.uk/ukrainian/news-52171576' term='COVID'>
Коронавірус в Україні: підтвердили 1251 випадок, 32 людини померли

Станом на ранок 5 квітня в Україні лабораторно підтвердили 1251 випадок коронавірусної інфекції, повідомляє Центр громадського здоров'я МОЗ України.
Загалом протягом 4 квітня у вірусологічній лабораторії дослідили 1367 зразків, додають у центрі.
Найбільше підтверджених випадків захворювання у Києві - 225, далі йдуть Чернівецька (220) та Тернопільська (160) області.
Усього у країні зафіксували 32 летальних випадків від COVID-19 - померли 11 чоловіків та 21 жінка.
Одужали від коронавірусної інфекції в Україні 25 людей.
У МОЗ кажуть, що 84% померлих мали важкі серцево-судинні захворювання, цукровий діабет, новоутворення, захворювання нирок, легень та ожиріння. Переважна більшість померлих були старше 50 років.
З 4 квітня в Україні уряд суттєво посилив карантинні заходи.
Зокрема, заборонено відвідувати парки, сквери та спортивні майданчики, заборонено перебувати без супроводу на вулиці дітям до 14 років.
Також потрібно мати при собі документи.
З 6 квітня набуде чинності заборона ходити по вулиці більш як двом особам та відвідувати громадські місця без маски.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52380262' lang='ukr' type='mono' source_url='https://www.bbc.co.uk/ukrainian/features-52380262' term='COVID'>
Коли з'являться ліки проти коронавірусу?
За час пандемії коронавірусу померли вже понад 170 тисяч людей, але дієвої терапії проти COVID-19 досі немає.
За час пандемії коронавірусу померли вже понад 170 тисяч людей, але дієвої терапії проти COVID-19 досі немає.
Коли ж з'являться ці життєво необхідні ліки.
Фахівці з різних країн не припиняють працювати над розробкою вакцин і препаратів від коронавірусу.
У зоні дослідження - понад 150 різних медикаментів. Більшість з них - вже зареєстровані ліки.
Науковці досліджують три головні підходи:
Доктор Брюс Ейдвард із Всесвітньої організації охорони здоров'я заявив після свого візиту до Китаю, що єдиним препаратом, який довів свою ефективність, був ремдесивір - противірусний препарат, який розробили для лікування лихоманки Ебола.
Було доведено, що він ефективно бореться з іншими смертельними коронавірусами, які викликають важкий гострий респіраторний синдром (SARS) та респіраторний синдром на Близькому Сході (MERS). Це дозволяє сподіватися, що ремдесивір також буде ефективний проти коронавірусу Covid-19.
Багато говорили про те, що у боротьбі з коронавірусом можуть допомогти препарати проти ВІЛ - лопінавір і ритонавір. Однак їхня ефективність поки що не доведена.
Є докази того, що вони діють в лабораторних умовах, але дослідження на людях показали погані результати.
Препарати не допомагають одужати, не зменшують рівень смертності та не знижують кількість вірусу в крові пацієнтів.
Проте оскільки дослідження проводили з тяжкими пацієнтами (майже чверть з них померли), існує ймовірність того, що хворих почали лікувати занадто пізно.
У коло інтересів дослідників також потрапили протималярійні препарати, а їхню ефективність перевіряють в лабораторних умовах.
Хлорохін та його похідний гідроксихлорохін можуть мати противірусну та імуностимулюючу дію.
Ці препарати опинилися в центрі уваги переважно через заяви президента Трампа, але наразі занадто мало доказів їхньої ефективності.
Гідроксихлорохін також використовують для лікування ревматоїдного артриту, оскільки  він допомагає регулювати імунну систему та підвищує природний захист організму.
Лабораторні тести показали, що він може гальмувати коронавірус.
Однак ВООЗ каже, що остаточних доказів їхньої ефективності немає.
Вірус різко стимулює активність імунної системи.
Але у важких випадках імунітет людини може надмірно реагувати і почати атакувати власні здорові клітини. Виникає системний запальний процес, що призводить до ускладнень, а у найгірших випадках - до смерті.
Серед препаратів, які проходять клінічні випробування у пацієнтів, є імунокоригуючий засобі інтерферон бета.
Інтерферони - це група хімічних речовин, які організм виділяє у відповідь на появу вірусу.
Інтерферон бета знижує запалення, його використовують для лікування розсіяного склерозу.
Британські вчені також досліджують дексаметазон - тип стероїдів, які використовують для зменшення запалення.
У тих, хто перехворів на COVID-19, мають розвиватися антитіла до коронавірусної інфекції. Так виникла ідея лікувати хворобу за допомогою плазми крові пацієнтів, що одужали (реконвалесцентів).
Американські лікарі вже застосували процедуру лікування COVID-19 за допомогою плазми донорів-реконвалесцентів до 500 пацієнтів. Інші країни також активно тестують цей метод.
Говорити про ліки проти вірусу поки передчасно.
Проте дослідники кажуть, що за кілька місяців завершать клінічні випробування препаратів для ранньої діагностики та лікування коронавірусу. Це набагато раніше ймовірної дати появи вакцини (яка захищає, але не лікує інфекцію).
Так відбувається тому, що лікарі тестують вже зареєстровані ліки, тоді як дослідники вакцин почали з нуля.
Деякі абсолютно нові, експериментальні коронавірусні препарати також проходять випробування в лабораторії, але ще не готові до тестування на людях.
Гостра потреба у лікарських засобах проти COVID-19 обумовлена двома причинами:
Ефективне лікування значно пом'якшить перебіг хвороби. Зменшиться кількість хворих, які потребують штучної вентиляції легенів, а значить і навантаження на відділення інтенсивної терапії.
Більшість людей переносять інфекцію у легкій формі, яку лікує режим, рясне пиття і парацетамол. Спеціальна медична допомога тут не потрібна.
Проте іноді вірус може викликати більш серйозний стан, коли без апарату для вентиляції легенів не обійтися.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51974053' lang='ukr' type='mono' source_url='https://www.bbc.co.uk/ukrainian/news-51974053' term='COVID'>
Коронавірус в Україні: хворих вже 29
Станом на вечір 20 березня в Україні зареєстрували 29 випадків коронавірусу COVID-19.
Станом на вечір 20 березня в Україні зареєстрували 29 випадків коронавірусу COVID-19.
По одному новому випадку виявили в Івано-Франківській, Харківській та Львівській областях.
За словами мера Львова Андрія Садового, у місті захворів чоловік 1950 року народження, який нещодавно повернувся з Німеччини.
Оновлення: о 22 годині 20 березня в МОЗ повідомили про 10 нових хворих у Чернівецькій області
Найгірша ситуація - у Чернівецькій області, де виявили 15 випадків.
Три випадки зафіксували у Києві, по два у Київській, Житомирській, Львівській, Івано-Франківській та Дніпропетровській областях, по одному - у Харківській та Донецькій.
Троє людей померли.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52296208' lang='ukr' type='mono' source_url='https://www.bbc.co.uk/ukrainian/news-52296208' term='COVID'>
Коронавірус в Україні: в прикордонній службі та Нацгвардії є перші хворі
Серед прикордонників та нацгвардійців зафіксували перші випадки захворювання на COVID-19. Про це повідомляють у пресслужбах ДПСУ та Нацгвардії.
Серед прикордонників та нацгвардійців зафіксували перші випадки захворювання на COVID-19. Про це повідомляють у пресслужбах ДПСУ та Нацгвардії.
"У військового строкової служби харківської бригади оперативного призначення виявили COVID-19. Нині стан військового задовільний", - повідомляють у Нацгвардії.
Після підвищення температури 9 квітня нацгвардійцю провели експрес-тест на COVID-19, який показав негативний результат, але тест ПЛР 15 квітня виявив в нього коронавірус. Наразі військовий лікується у Харківській обласній клінічній інфекційній лікарні.
"Прикордонник одного з підрозділів в Закарпатській області ще декілька днів тому був госпіталізований до центральної районної лікарні з підвищеною температурою. Тоді лікарі діагностували у нього захворювання на ГРЗ", - йдеться у повідомленні ДПСУ.
Перший експрес-тест на COVID-19 дав негативний результат. Але ПЛР-аналізи підтвердили зараження коронавірусом.
"Наразі стан військовослужбовця задовільний, температура тіла у нормі. Державна прикордонна служба України підтримує постійний зв'язок з лікарями для забезпечення військовослужбовця всім необхідним", - додають у ДПСУ.
Зараз встановлюють коло людей, з якими спілкувався хворий прикордонник.
Люди, з якими він міг контактувати у підрозділі, чи кому могла передатись інфекція, підуть на самоізоляцію чи обсервацію.
"Відмітимо, що прикордонники одні з перших, хто долучився до заходів з недопущення поширення коронавірусу територією України і щоденно перебувають у зоні ризику, оскільки контактують з великою кількістю людей під час заходів прикордонного контролю", - відзначають у Прикордонній службі.
Там також наполягають, що всі прикордонники мали засоби індивідуального захисту.
А з середини лютого на самоізоляції чи обсервації побувало більше 300 прикордонників, що контактували з хворими на COVID-19.
Україна з березня закрила кордони для всіх іноземців, а також перекрила авіаційне, залізничне та інше пасажирське сполучення з іншими країнами.
Водночас в Україну почали масово повертатися українці з-за кордону - через відкриті пішохідні пункти пропуску.
Загалом очікується, що на Великдень на батьківщину повернуться близько 200 тисяч українців з усього світу.
Так само на Великдень чи дні одразу після нього у Міністерстві закордонних справ прогнозують можливий пік захворюванності на COVID-19.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52570298' lang='ukr' type='mono' source_url='https://www.bbc.co.uk/ukrainian/news-52570298' term='COVID'>
Кількість нових хворих на COVID-19 зростає два дні поспіль
Кількість нових хворих на COVID-19  в Україні продовжує зростати два дні поспіль. Тим не менше, карантин планують послабити з 11 травня.
Кількість нових хворих на COVID-19  в Україні продовжує зростати два дні поспіль. Тим не менше, карантин планують послабити з 11 травня.
За минулу добу в Україні виявили 507 нових випадків COVID-19, перед цим було 487 нових хворих, а за два дні до цього - 366.
Загалом в Україні 13 691 хворих на COVID-19. 340 пацієнтів померли, 2396 одужали.
Такі дані повідомив міністр охорони здоров'я Максим Степанов.
Після 11 травня українська влада планує пом'якшити карантин, аби полегшити життя бізнесу, хоча й каже, що це - ризиковане послаблення.
Зокрема з 12 травня можна очікувати на:
Раніше в Україні дозволили діяльність продовольчих ринків. Але для цього вони мають виконувати певні умови. Зокрема, продавців та покупців будуть пускати на територію ринку лише за наявності маски та проходження температурного скринінгу.
Водночас частину обмежувальних заходів продовжили до 22 травня.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52491927' lang='ukr' type='mono' source_url='https://www.bbc.co.uk/ukrainian/news-52491927' term='COVID'>
Європа відкривається: як країни зніматимуть карантин у травні
З початку травня багато європейських країн починають поступово виходити з карантину.
З початку травня багато європейських країн починають поступово виходити з карантину.
Європейці вже приміряються до "співжиття з вірусом" у "новій нормальності", що означатиме, наприклад, не ходити у ресторани більше, ніж учотирьох.
Як і коли планують знімати карантинні заборони найближчі сусіди України та інші європейські країни?
З 4 травня у Польщі відкриють готелі і торговельні центри.
А з 6 травня можуть відкривати дитсадки та інші дошкільні заклади - рішення про відновлення роботи буде залежати від керівників кожного конкретного закладу і можливості дотримуватися протиепідемічних заходів.
Утім школи не працюватимуть щонайменше до 24 травня.
Польський прем'єр Матеуш Маровецький також підтвердив наміри уряду провести президентські вибори 10 травня, або ж перенести їх максимум на кілька тижнів.
Всі наступні етапи послаблення карантину обіцяють анонсувати кожні два тижні, залежно від ситуації в країні.
В Угорщині також готуються послаблювати карантин.
Особливо це стосується сільської місцевості, де дозволять довше працювати магазинам, а ресторани і кафе зможуть відкривати літні тераси.
Щоправда, угорський прем'єр Віктор Орбан не назвав точної дати, коли це станеться.
Інший сусід України Румунія планує скасувати надзвичайний стан 15 травня.
Ще з березня румуни можуть виходити з дому лише у магазин чи на роботу, а всім людям, старшим за 65 років, залишати оселі заборонено.
Нещодавно президент Румунії Клаус Йоганніс заявив, що ці обмеження можуть зняти, але масочний режим у публічних місцях і транспорті залишатиметься безстроково.
Водночас румунські медики кажуть, що полегшення карантину може й не статися, якщо кількість хворих не буде знижуватися.
Нарешті ще одна сусідня країна України - Словаччина - почала скасовувати карантин ще у квітні.
У країні зафіксували один з найнижчих рівнів захворювання на COVID-19. З 21 квітня там почали відкривати магазини, ресторани і спортивні майданчики.
Австрія вирішила проводити "карантин з людським обличчям" і почала його пом'якшувати ще 14 квітня.
Саме австрійський план виходу з карантину став основою для фейків у кількох українських медіа про "етапи зняття обмежень в Україні" (спростовано потім Кабміном та РНБО).
Тож 14 квітня саме в Австрії (а не в Україні) відкрилися невеликі господарські та непродуктові магазини. Також австрійцям дозволили гуляти в парках.
1 травня тут відкриють великі магазини і торгові центри, запрацює сфера послуг, зокрема салони краси.
З 15 травня австрійці зможуть відвідувати кафе і ресторани - але лише по чотири за один стіл та за замовленням. Окрім ресторанів дозволять ходити на релігійні служби.
А 29 травня запрацюють готелі, хоча австрійські кордони залишать закритими для іноземців.
Німеччина почала послаблювати карантин ще 20 квітня, коли відкрились невеликі магазини, а також частково відновили виробництво деякі автовиробники.
4 травня там планують частково відкрити школи.
А 6 травня мають обговорити, які послаблення ще можна ввести - можливо, мова буде йти про відкриття ресторанів, кінотеатрів чи торгових центрів.
Утім, до 31 серпня у Німеччині залишатиметься заборона на масові заходи, а легендарний Октоберфест, що проходить у кінці вересня і на початку жовтня, скасували вперше за 70 років.
Також 4 травня почне виходити з карантину Бельгія - тоді там має запрацювати частина промисловості.
На вулиці дозволять займатися неконтактними видами спорту.
11 травня мають відкрити магазини, а 18 травня - школи (до 10 учнів у класах), перукарні та музеї. 8 червня можуть відкрити ресторани і готелі.
При цьому у Бельгії досить високі показники захворювання.
Ппрем'єр-міністр цієї країни Софі Вільме відзначила, що всі плани послаблення "не викарбувані у камені" - їх можуть переглянути.
Франція почне пом'якшувати карантин 11 травня - тоді відкриють магазини та ринки.
Також дозволять відкрити дитсадки і початкові класи, але лише на добровільних засадах.
З 18 травня мають відкрити середні школи, а у кінці травні - старші класи.
Французькі ресторани і кафе, утім, залишатимуться закритими.
З 11 травня також почнуть масові перевірки на коронавірус - французький уряд хоче робити їх по 700 тис. щотижня.
У французькому уряді додають, що ще можуть скасувати все пом'якшення, якщо епідеміологічна ситуація погіршиться.
Італія - країна, яка довгий час була лідером за кількістю смертей від коронавірусу і де ввели чи не найжорсткіший режим ізоляції в Європі.
Частково його пом'якшили ще у квітні, коли відкрилися книжкові магазини, магазини канцелярських товарів та дитячого одягу.
А з 4 травня там мають початися більш суттєві пом'якшення - як назвав це італійський прем'єр Джузеппе Конте, "співжиття з вірусом".
Відкриються фабрики, будівництво та парки.
Магазини ж залишатимуться закритими до 18 травня, ресторани і салони краси - до червня, а діти не підуть до школи аж до вересня.
Іспанія - ще одна європейська країна, яка дуже постраждала від коронавірусу (понад 24 тис. смертей від COVID-19).
2 травня там почнеться, як каже місцевий прем'єр Педро Санчез, "нова нормальність".
Іспанцям дозволять виходити на прогулянки і займатися спортом на вулиці.
Далі з 4 по 11 травня відкриватимуть перукарні, ресторани та інший бізнес, що може працювати дистанційно.
А 11 травня мають запрацювати готелі. Тоді ж мають відкрити релігійні установи - але їх дозволять заповнювати лише на третину.
Кінотеатри мають відкрити у кінці травні - але також лише на третину своїх потужностей.
А сходити на пляж в Іспанії дозволять у кінці червня.
У Великої Британії відкритих планів скасовувати карантин наразі немає.
Британський прем'єр Борис Джонсон, який нещодавно повернувся до роботи після коронавірусної хвороби, заявив, що поки що не може прогнозувати, коли знімуть обмеження.
"Ми маємо визнати ризик повторного спалаху, ризик втратити контроль над вірусом і допустити поширення епідемії на колишньому рівні, тому що це буде означати не тільки нову хвилю смертей і хвороб, але й економічну катастрофу", - попередив він.
У Всесвітній організації охорони здоров'я не раз попереджали про те, що скасовувати карантин не можна занадто рано.
"Це найкращий спосіб припинення поширення [пандемії], щоб після скасування обмежень коронавірус не спалахнув знову. Відкривати школи і відновлювати роботу бізнесу - це останнє, що потрібно робити будь-якій країні, тому що потім доведеться їх знову закривати", - говорив керівник ВООЗ Тедрос Гебреісус ще наприкінці березня.
Він повторив свої попередження: "COVID-19 шириться швидко, а зупиняється повільно... Тому всі контрольні заходи треба скасовувати повільно і уважно. Це не може трапитися одразу".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52119740' lang='ukr' type='mono' source_url='https://www.bbc.co.uk/ukrainian/news-52119740' term='COVID'>
Зірки "Зараження" записали відео про коронавірус
Актори фільму "Зараження" звернулися до глядачів і закликали часто мити руки і дотримуватись соціальної дистанції.
Актори фільму "Зараження" звернулися до глядачів і закликали часто мити руки і дотримуватись соціальної дистанції.
Метт Деймон, Кейт Вінслет, Дженніфер Ель і Лоуренс Фішберн спільно з вченими Колумбійського університету записали відео про Covid-19 з порадами, як захистити себе та інших від хвороби.
"Мийте руки так, ніби від цього залежить ваше життя, - каже Вінслет, -  або життя коханих людей. Або життя тих, кого ви, можливо, не знаєте, але вони все одно заслуговують на вашу увагу".
Фільм "Зараження" Стівена Содерберга 2011 року розповідає про смертельний вірус, який швидко поширюється по всьому світу, що призводить до масової паніки і соціальних заворушень.
Через коронавірус він став надзвичайно популярним, його завантаження в мережі, продаж та перегляди в останні тижні різко зросли. Стрічка також серед найкращих фільмів у рейтингу iTunes у США.
"Ми всі опинились у подібній ситуації, тому стрічка нині має таку велику кількість завантажень", - каже Метт Деймон.
Під час зйомок 2011 року акторів консультували експерти з пандемії та інші медичні фахівці.
Кампанію в соцмережах ініціювала Колумбійська школа суспільної охорони здоров'я Mailman. Її представники зв'язалися з акторами "Зараження" і запропонували зробити кілька спільних заяв.
Кожен з акторів дає поради від імені свого персонажа.
Метт Деймон розповів про важливість соціального дистанціювання. За сюжетом його герой мав імунітет і міг вільно перебувати серед інфікованих.
Актор зазначив, що соціальне дистанціювання може істотно поліпшити ситуацію.
"Це означає, що у громадських місцях треба дотримуватись дистанції приблизно у два метри, не збиратися компаніями, по можливості залишатися вдома та дотримуватись офіційних рекомендацій".
Люди можуть не знати, що інфіковані, або хворіти у дуже легкій формі, майже без симптомів, і залишатися дуже небезпечними для інших, підкреслює актор.
"Навіть якщо вам здається, що вони здорові, або ви думаєте, що ви самі здорові, не ризикуйте, це не варто того.
Кожного разу, коли ви передаєте цей вірус комусь іншому, ви фактично передаєте його ще трьом або чотирьом іншим людям, і потім ці люди зроблять те саме. Тому одна людина перетворюється на сотні, які потім перетворюються на тисячі. Саме так ми і опинились у нинішній ситуації".
Лоуренс Фішберн, який виконав роль лікаря у "Зараженні", зазначив, що Covid-19 змушує людей в усьому світі змінити свій спосіб життя, як колись це зробила віспа і поліомієліт.
"Необхідно поводитись так, ніби ви вже заразилися Covid-19. Це найкращий спосіб запобігти поширенню хвороби", - каже він
Дженніфер Ель, що виконала у стрічці роль вченої, яка розробляє вакцину, порівнює вірус із параноєю.
"Страх і дезінформація - ось інструменти його поширення, - говорить вона. - І щоб вилікувати це, нам не потрібні вчені, лише співчуття і здоровий глузд".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-51558500' lang='ukr' type='mono' source_url='https://www.bbc.co.uk/ukrainian/vert-fut-51558500' term='COVID'>
Коронавірус: як швидко в нас з'явиться вакцина?
--
Лише за кілька місяців новий коронавірус, що з'явився у китайському місті Ухань, поширився світом і змусив вчених шукати способи лікування та вакцини проти нього.
Людський рід вступив у битву з ворогом, який у п'ять мільйонів разів менше нас. Новий коронавірус, з'явившись минулого грудня в китайському місті Ухань, за кілька місяців перетворився на загрозу, якої панічно бояться в усьому світі.
Вчені розробляють способи боротьби з невідомим раніше вірусом. За допомогою складного комп'ютерного моделювання вони намагаються відстежити та спрогнозувати його поширення. А вірусологи працюють над створенням вакцини.
Інші шукають медикаменти, які могли б полегшити стан тих, хто вже захворів.
Утім, це не перший коронавірус, з яким довелося стикнутися вченим, і здолати його важче, ніж можна припустити. Десятиліття спроб розробити вакцину довели, коронавіруси - грізний ворог.
Деякі найпоширеніші та важкі захворювання спричинюють саме коронавіруси.
Вони можуть бути причиною як звичайної застуди, так і важкого гострого респіраторного синдрому (SARS) або близькосхідного респіраторного синдрому (MERS).
Всі вони належать до великої групи вірусів, які можуть інфікувати як людей, так і тварин, а також передаються від тварин людям і навпаки.
Приміром, про MERS стало відомо 2012 року, коли хлопчик заразився від верблюда. З того часу зареєстровано багато випадків передачі вірусу від верблюдів людям.
Новий коронавірус, який тимчасово назвали COVID-19, схоже, виник лише на початку грудня, як показали спроби простежити його походження.
Аналіз його генетичного коду спочатку показав, що вірус передався людям від кажанів. Але були й інші припущення, наприклад, про походження коронавірусу від змій, хоча вірусологи загалом відкинули цю ідею.
Нещодавно ймовірним поширювачем вірусу почали вважати й панголінів, луску яких широко використовують в китайській традиційній медицині.
Деякі дослідники припустили, що коронавірус кажана може поєднуватися з коронавірусом панголінів, утворюючи штам, який інфікує людей.
Хоча перші випадки зараження сталися з людьми, які мали тісний контакт з тваринами, більшість нових випадків - це від людини людині.
"Ми вважаємо, що вірус прийшов з місцевого ринку, який наразі закрили", - зазначає Крістл Доннеллі, статистичний епідеміолог із Лондонського імперського коледжу та Оксфордського університету.
Коронавіруси зазвичай вражають верхні дихальні шляхи, спричинюючи низку захворювань, зокрема пневмонію.
Але є дедалі більше свідчень, що вони можуть рухатися далі по організму, завдаючи також шкоди центральній нервовій системі.
Коронавіруси отримали свою назву від короноподібних шипів на їхній білковій оболонці.
Всередині неї міститься рядок однониткового генетичного коду під назвою РНК. Коли вірус передається від хазяїна хазяїну, код РНК може переплутуватися, дозволяючи коронавірусам швидко мутувати.
Саме це й дозволяє їм мігрувати між видами, а також змінювати інші характеристики, як-от інкубаційний період, протягом якого носій вірусу є заразним, або тяжкість хвороби, яку він спричинює.
Це також пояснює, чому нові види коронавірусів постійно виникають і чому з ними так важко боротися. Адже вразити таку мінливу ціль за допомогою вакцин та ліків складно.
Щоби зрозуміти, як поширюється хвороба, потрібно знати кілька речей. По-перше, як довго людина може бути заразною, перш ніж в неї виникають симптоми. По-друге, як довго вона буде заразною загалом, а в разі невиліковних випадків, як швидко вірус спричинює смерть.
"Це допомагає оцінити рівень смертності", - каже Крістл Доннеллі.
Також важливою є репродуктивність вірусу, тобто скільки інших людей може заразити один його носій. Доннеллі та її колеги підрахували, що репродуктивне число нового коронавірусу приблизно 2,6.
"Коли це число перевищує одиницю, стається спалах хвороби", - пояснює вона.
До того це число може варіюватися. Один пацієнт з новим коронавірусом, приміром, заразив 14 медпрацівників.
Таких людей називають "суперпоширювачі". Причина в тому, що при кашлі або чханні вони викидають набагато більшу кількість вірусних частинок, ніж інші пацієнти, таким чином збільшуючи шанс заразити когось іншого.
Як показали спалахи інфекцій SARS і MERS, суперпоширювачі ускладнюють стримування епідемії.   розповсюджувачів були ускладнені роллю.
Втім, визначити, хто саме є суперпоширювачем, - складно. На це впливає кілька чинників - власна фізіологія людини, особливості вірусу та середовища.
Імунна система деяких людей дозволяє їм переносити вірус із незначними симптомами. А значить вони можуть пересуватися і навіть подорожувати на великі відстані з вірусом.
В інших, навпаки, хвороба протікає важко - вони багато чхають і кашляють, і тому поширюють захворювання більше серед тих, хто їх оточує.
Загальні заходи безпеки, як-от носіння масок для обличчя, миття рук та суворі карантинні процедури, допомагають обмежити поширення хвороби.
Нові технології також полегшують діагностику конкретного вірусу.
Американський Центр контролю та профілактики захворювань (CDC) випустив діагностичний набір на основі ДНК. Він дає результат всього за чотири години, але потребує дорогого лабораторного обладнання.
Каліфорнійський університет у Сан-Франциско та низко біотехнологічних компаній розробляють швидкі способи діагностики, які не потребують спеціалізованого обладнання.
Втім, навіть, якщо ми зможемо швидко виявляти вірус, знайти ефективне лікування проти нього - важко.
Основний спосіб терапії вірусної інфекції - це невеликі молекули, які перешкоджатимуть розмножуванню вірусу всередині клітин.
На жаль, проти коронавірусів ефективних препаратів майже не існує.
Один з варіантів лікування COVID-19 - антивірусний препарат, розроблений для боротьби з Еболою.
Його дали першому пацієнту з коронавірусом у США, який одужав за декілька днів. Лікарі не були впевнені, що хворому допоміг саме цей препарат, який має назву ремдезівір. Але інші дослідження довели його ефективність проти коронавірусу Mers у мишей.
Цей антивірусний препарат має широкий спектр дії, тобто він блокує здатність розмножуватися в низці вірусів.
Застосування ремдезивіру у пацієнтів ще мають затвердити відповідні державні органи. Це ж дослідження також встановило, що препарат хлорохін, який застосовують для профілактики та лікування малярії, також є ефективним проти вірусу.
Наразі в Ухані триває клінічне випробування двох інших препаратів, які застосовують при лікуванні ВІЛ.
Проблема, однак, у тому, що антивірусні препарати не завжди допомагають. Вірус MERS вперше виявили у людей 2012 року, але й вісім років потому лікарі все ще не знайшли загально визнаного методу лікування.
Швидкість, з якою коронавіруси мутують, також означає, що вони можуть розвивати стійкість до антивірусних методів лікування.
Утім, вчені розглядають й декілька більш радикальних способів терапії. В одному з досліджень, опублікованих минулого року, йдеться по використання квантових точок, частинок розміром кілька нанометрів.
Вони мають незвичайні провідні властивості, спричинені квантовою механікою, які, здається, здатні гальмувати зараження клітин коронавірусами людини.
Водночас дослідники намагаються розробити вакцину проти нового коронавірусу. Якщо певна частина населення отримає імунітет проти вірусу за допомогою вакцини, розповсюдження хвороби можна контролювати.
Але швидкість мутацій коронавірусів ускладнюють розробку вакцини проти них. Адже щеплення орієнтують імунну систему на певну властивість вірусу, наприклад, білкову структуру на його оболонці.
Але якщо вірус постійно змінює свій вигляд, імунній системі важко розпізнати інфекції. Частково з цієї причини, ми не можемо розробити вакцину проти застуди.
Розробка вакцин - процес довгий і дорогий. Наприкінці січня Коаліція інновацій з готовності до епідемії (CEPI) виділила фармацевтичній компанії Inovio грант на суму 9 млн дол. Кошти підуть на розробку вакцини проти коронавірусу протягом 16 тижнів.
Втім, отримання правильної версії вірусу для вакцини часто потребує багато спроб.
"Для створення вакцини вчені переглядають послідовність для гена, який їх цікавить, або довжину послідовності ДНК і змінюють одну, дві або більше літер цієї послідовності ДНК", - пояснює Емілі Лепруст, керівниця компанії Twist Bioscience у Сан-Франциско, яка разом з Inovio працює над розробкою вакцини.
Завдання Twist Bioscience полягає у створенні великої кількості точних послідовностей ДНК, щоб допомогти прискорити процес.
Компанія також співпрацює з Університетом Вандербільта в рамках програми профілактики пандемії DARPA, метою якої є розробка вакцинотерапії протягом 60 днів від початку спалаху.
Ще один спосіб розробити вакцину - це виділити клітини пацієнта, який одужав від захворювання. "Ці клітини обстежують на антитіла, і відтворюють їхні загальні ділянки, щоби перевірити активність та ефективність вакцини", - зазначає Лепруст.
Утім, поки що не має відповіді на питання, чи буде лікування чи вакцина розроблені протягом декількох місяців або це займе роки.
Все, що можна зробити до того часу, каже Доннеллі, - це продовжувати стежити за вірусом і намагатися не допустити його поширення.
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_news-52461195' lang='ukr' type='mono' source_url='https://www.bbc.co.uk/ukrainian/news-52461195' term='COVID'>
У місті атомників спалах коронавірусу: мер поскаржився в СБУ на священників УПЦ МП
Олександр Супрунюк, мер міста Нетішин, у якому працює Хмельницька АЕС, заявив про спалах коронавірусу.
Олександр Супрунюк, мер міста Нетішин, у якому працює Хмельницька АЕС, заявив про спалах коронавірусу.
Він пов'язав це з діяльністю церкви УПЦ Московського патріархату, вже подав скаргу щодо злочину до СБУ й прогнозує рекорд із захворювання.
Мер наполягає, що церква грубо порушувала карантин, закликала ходити до храмів і проводила зібрання на великодні свята.
Атомна станція переводить працівників, які відвідували храми на свята, на дистанційну роботу.
Олександр Супрунюк повідомив, що в місті, яке, як і решту міст-атомників, давно закрили на карантин, вже 8 заражень коронавірусом, і всі вони пов'язані з церквою.
Якщо підозри масового зараження працівників атомної станції найближчими днями підтвердяться, то АЕС переведуть на казармовий карантинний режим.
"Маємо вісім підтверджених. З перших тестів, які відправлені в неділю, у шістьох людей виявлено COVID. Священник, диякон, лікар, яка була в церкві й тісно контактувала з хворими, та ще три - сім'я священника", - написав мер на своїй сторінці у Facebook.
Він також закликав усіх мешканців міста, які на Великдень ходили на службу до церкви, звернутись до сімейних лікарів.
Він написав заяву про злочин до СБУ, вважаючи, що священники УПЦ МП свідомо порушували карантинні вимоги та навіть погрожували поліції.
Пресслужба атомної станції повідомила, що взяла на контроль працівників, які відвідували місця масового скупчення людей - храми та церкви.
"Їх максимально вивели на дистанційну форму роботи", - заявила пресслужба.
Один зі священників УПЦ МП з центрального собору Нетішина, з яким зв'язалось ВВС News Україна, відмовився коментувати цю ситуації та слова мера.
"Я не буду нічого вам казати", - сказав він.
В інтерв'ю місцевому виданню Ye.ua він деталізував ситуацію.
У суботу в місті виявили перших двох хворих. Одна з них - жінка, яка працювала на атомній станції.
"Проблема в тому, що ця працівниця атомної станції мала доступ до тих об'єктів, де працює оперативний персонал АЕС", - вказав мер. Є підозри, що перша хвора могла принести інфекцію з Почаєва, додав мер.
Він каже, що інша жінка - дружина священника, яка захворіла, - також працює на атомній станції.
"Тобто наразі двоє підтверджених працівників атомної станції", - повідомив Олександр Супрунюк.
Працівникам зробили майже сто тестів і влада готується до найгіршого.
"Боюсь, що певні рекорди ми поб'ємо", - додав він.
У разі поширення інфекції станцію переведуть на казармовий режим - звідти ніхто не зможе виїхати.
За словами мера, звернення до СБУ та поліції про злочин пов'язане з поведінкою церковників перед Великоднем та ігноруванням заборон.
"Протягом усього періоду передсвяткових і святкових днів найбільша проблема була із священниками Московського патріархату, які ігнорували наші заходи, саботували їх, грубо себе вели, погрожували спустити собак, якщо з'явиться поліція на території (храмів - Ред.)", - заявив він.
Влада вказує, що у церкві, буцімто, закликали ігнорувати хворобу. Там проводили масові зібрання вірян на Вербну неділю та Великдень.
Також у церкві проводили обряд оливопомазання, який передбачає тісний контакт зі священником.
При цьому керівник міста наполягає, що ситуація з церквою не є політичними переслідуваннями, адже є об'єктивні порушення.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52214986' lang='ukr' type='mono' source_url='https://www.bbc.co.uk/ukrainian/features-52214986' term='COVID'>
Чи справді на Миколаївщині немає коронавірусу?
У Миколаївській області досі офіційно немає жодного випадку коронавірусу. А місцева влада звітує про ефективні та злагоджені заходи з профілактики захворювання.
У Миколаївській області досі офіційно немає жодного випадку коронавірусу. А місцева влада звітує про ефективні та злагоджені заходи з профілактики захворювання.
Проте в області вже понад тиждень триває протистояння між облрадою та облдержадміністрацією.
А феноменом Миколаївщини вже зацікавилися в міністерстві охорони здоров'я, де хочуть перевірити область.
За даними оперативного штабу щодо протидії коронавірусу на Миколаївщині, станом на 8 квітня з підозрою на COVID-19 звернулася 71 людина, у 68 з них захворювання не підтвердили, 3 проби - в роботі. Ще 61 людина - у лікарнях з симптомами коронавірусу.
Але офіційно ні в кого з них коронавірус поки не підтверджений.
Крім того, за даними штабу, з-за кордону до області приїхали 2 037 людей. З них 951 - пройшли курс самоізоляції, і їх зняли з обліку. Ще 1 086 людей перебувають на самоізоляції під постійним медико-санітарним контролем. Для цього створили 24 рейдові бригади, які регулярно відвідують домівки ізольованих.
Проте за даними Центру громадського здоров'я України, один випадок захворювання на коронавірус у Миколаївській області все ж таки був - 28 березня.
Головний державний санітарний лікар Миколаївської області Володимир Клочко розповів, що захворів 59-річний житель Миколаєва. Але за допомогою і діагностуванням він звернувся не до миколаївських лікарів, а до Києва.
"Цей випадок не у нас був зареєстрований, а у Києві, згідно з чинним законодавством та розпорядком реєстрації інфекційних хворих. Лабораторне дослідження йому було проведено і там, і тут. І в нашій лабораторії, і в їхній був позитивний результат, але зареєстрований випадок у Києві, хоча хворий - житель Миколаєва", - розповів пан Клочко.
За його словами, хворий уже одужав. На додаткові запитання кореспондента Володимир Клочко не відповів, сказав лише, що всю необхідну профілактику провели. Але не уточнив, яку саме.
На брифінгу 7 квітня заступник міністра охорони здоров'я, головний державний санітарний лікар Віктор Ляшко сказав, що МОЗ ретельно перевірить ситуацію на Миколаївщині, зокрема - чи не порушують там алгоритми тестування.
"Випадки підозр зареєстровані в усіх регіонах. Водночас жодного випадку не зареєстровано в Миколаївській області. Тому сьогодні працюють бригади медичних працівників, до складу яких входять представники МОЗ, НСЗУ, Державної служби надзвичайних ситуацій, а також окремо від них працюють експерти-вірусологи, які їздять по всіх вірусологічних лабораторіях. Феномен Миколаївської області буде детально розглянутий, чому там не зареєстровано жодного випадку. Чи це реальна картина, чи десь є порушення алгоритмів", - цитує "Укрінформ" Віктора Ляшка.
Крім того, в області вже більше тижня триває конфлікт між обласною радою та обласною державною адміністрацією.
Голова облради Вікторія Москаленко каже, що ОДА вже 10 днів не виконує рішення облради, ухвалене на позачерговій сесії в березні, щодо виділення 109 млн грн на боротьбу з коронавірусом: "Єдиним зрушенням сьогодні (7 квітня - Ред.) є лист від ОДА на 11 сторінок з поясненням причин невиконання рішення".
Пані Москаленко заявляє, що управління охорони здоров'я Миколаївської ОДА досі не зібрало інформацію про кількість медичних працівників, яких необхідно підвозити до лікарень. Крім того, головний лікар Миколаївського обласного центру лікування інфекційних хвороб поскаржився, що станом на 7 квітня виникли проблеми з виплатою заробітної платні лікарям та іншим медичним працівникам.
Миколаївська ОДА заявляє, що рішення облради ухвалили з порушеннями, а отже - його неможливо виконати.
Свою позицію ОДА виклала на сторінці у Facebook і пропонує облраді доопрацювати своє рішення та провести ще одну позачергову сесію, щоби ухвалити запропоновані ОДА рішення.
Рішення облради щодо виділення коштів на боротьбу з коронавірусом, через яке виникло протистояння, ухвалили ще 27 березня.
Мешканці Миколаєва кажуть, що протестуватися на коронавірус тут не так просто.
Юлія живе в Миколаєві разом з сестрою, обом жінка стало зле у п'ятницю, 3 квітня. Дівчата відчули біль у горлі, підвищення температури, ломоту в тілі. Сімейний лікар телефоном порадив їм кілька протизастудних препаратів та антибіотики.
"Лікар нам сказав прийти в понеділок, якщо самопочуття погіршиться, - говорить Юлія. - Ні про госпіталізацію, ні про тест мова взагалі не йшла. Щоправда, лікар запитав, чи були ми за кордоном і чи контактували з кимось з інфікованих. Ми не контактували ні з ким близько 2-х тижнів, а за кордоном взагалі не були. Зараз біль у горлі начебто пройшов, але температура вже днів п'ять коливається в межах 37 - 37,5 градусів і ломить тіло. Плануємо самі йти до поліклініки. Якщо запропонують тест на коронавірус - зробимо його, аби хоча б для себе знати, що з нами".
8 квітня Юлія з сестрою таки відвідали лікаря, але той сказав, що їхні симптоми не відповідають Covid-19 і прописав ліки.
Тест не робили.
Те, що тести роблять далеко не всім охочим, підтвердив і головний державний санітарний лікар Миколаївської області Володимир Клочко. Проте він стверджує, що самих тестів достатньо.
"Ми отримали для лікувальної мережі 5 тисяч швидких тестів і ще є тест-системи ПЛР, яких вистачить на 8 - 10 тисяч досліджень, - говорить Володимир Клочко. - Швидкі тести проводять лише за призначеннями лікарів. ПЛР- тести ми також робимо людям, які мають в тому необхідність за своїм діагнозом, у яких є підозра на коронавірус, особам, які контактували з хворими. Також відучора прийняте рішення, що ми будемо досліджувати хворих з підозрою на пневмонію".
Щодо пневмонії, то за даними Головного санітарного лікаря Миколаївщини Володимира Клочка, хворих в області не більше, ніж у минулі роки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52120865' lang='ukr' type='mono' source_url='https://www.bbc.co.uk/ukrainian/press-review-52120865' term='COVID'>
Швецію ведуть до катастрофи? Огляд ЗМІ
У середу, 1 квітня, іноземна преса пише про таке:
У середу, 1 квітня, іноземна преса пише про таке:
Daily Mail пише про те, чи наближається до "катастрофи" Швеція - чи не єдина країна в Європі, де ще не введено карантин через пандемію коронавірусу.
У скандинавській країні досі працюють більшість шкіл, барів і ресторанів, а уряд лише "попросив" людей працювати з дому. Щоправда, людям старшим за 70 років рекомендували не залишати домівок, а всі візити до будинків літніх людей скасували.
"Але офіційного карантину введено не було попри понад 4 тисячі підтверджених випадків і 180 смертей", - зауважує видання.
На думку Daily Mail, Швеція має пережити кризу без значних втрат "на папері", адже ці показники нижчі за аналогічні в інших країнах.
"Але сподівання на цю статистику можуть бути оманливими. У той час як рівень смертності у Швеції може здатись надзвичайно низьким, це може бути викликано тим, що вона змогла лише відкласти, а не попередити фатальний спалах. Насправді, поточний рівень інфікування в країні вже відносно високий. Якщо подивитись на кількість підтверджених випадків на 100 тис. шведів, то він складає 39. Це більше, ніж у Сполученому Королівстві (33.8). І тому стратегія шведського уряду не дуже подобається багатьом громадянам", - пише Daily Mail.
Зокрема, понад 2 тисячі шведських дослідників оприлюднили спільного листа, в якому ставлять під сумнів урядову стратегію.
"Вони ведуть нас до катастрофи", - вважає професор Сесілія Содерберг-Науклер.
Уряд Швеції пояснює свої дії необхідністю захистити економіку країни, і чимало громадян це підтримує.
"Наразі Швеція продовжує грати у свою амбітну гру в довгу, аби захистити свою економіку, громадян і суспільство", - пише Daily Mail.
Британські неурядові організації закликають уряд виділити гроші на боротьбу з домашнім насильством, рівень якого зростає через карантин, пише The Guardian.
Кілька десятків правозахисних організацій попередили про зростання правопорушень в родині та звернулись до уряду з проханням профінансувати "незаплановані наслідки" пандемії коронавірусу.
У своєму листі правозахисники також закликали владу створити спеціальний фонд, який би дозволяв надати житло жертвам домашнього насильства.
Британська національна гаряча лінія для жертв домашнього насильства повідомила про стрімке зростання кількості дзвінків за останній тиждень - відразу на 65%.
Водночас правозахисники повідомляють й про зростання смертності серед жінок. Зокрема, засновниця проєкту Counting Dead Women Інгала Сміт заявила, що принаймні 8 жінок вбили їхні партнери за останні два тижні. За її словами, середній показник за минулий рік був дві смерті на тиждень.
"Жінки перебувають в ізоляції, у пастці з жорстокими чоловіками, тому вони беззахисні. Жінки мають менший доступ до підтримки, не тільки до громадської підтримки, але й до таких організацій, як наша. Жінки не можуть зустрічатися з нами фізично", - зауважує пані Інгала.
Водночас британський уряд у своїх офіційних рекомендаціях закликає жертв домашнього насильства залишатися на постійному зв'язку із недержавними організаціями та поліцією, пише Guardian.
The New York Times пише про те, чи насправді у Північній Кореї немає жодного випадку коронавірусу.
З одного боку, зауважує видання, уряд країни вжив суворих заходів проти розповсюдження вірусу раніше за інші країни. Кордони були закриті ще наприкінці січня, торгівля з Китаєм, яка становить 90% усього зовнішнього товарообігу, була припинена, а контрабандистів жорстоко карали.
Усі дипломати у Пхеньяні були відправлені на місячний карантин, а пересування усіх північних корейців було взято під жорсткий контроль. Тобто уряд скористався своїми можливостями авторитарної держави.
Водночас експерти сумніваються, що спалаху коронавірусу в країні вдалось уникнути.
За словами професора гарвардського медичного університету Кі Б. Парк, причиною відсутності жодного випадку корона вірусу в Північній Кореї може бути елементарна відсутність тестів.
"Це тому, що в них можуть бути випадки, але вони просто не знають, як їх визначити. Отож вони й кажуть, що в них нема підтверджених захворювань", каже доктор Парк.
"Те, що в них немає випадків, є відвертою брехнею", - каже Сео Джепюнг, генеральний секретар Асоціації північнокорейських дезертирів. "Останнє, чого хоче Північ, - це соціальний хаос, що може виникнути коли північні корейці усвідомлять, що люди вмирають від епідемії без жодного лікування."
Не вірять у відсутність випадків коронавірусу в КНДР і у Південній Кореї. Одне з сеульських видань, яке користується послугами платних інформаторів у країні північного сусіда, повідомило про 200 солдатів та 23 цивільних, які начебто померли від вірусу.
Опосередковано підтверджує спалах епідемії й сам північнокорейський лідер, який звернувся із проханням про допомогу, зокрема, про надання систем тестування, до міжнародних організацій ще в середині лютого.
На думку південнокорейського аналітика Ан Кюн Су, епідемія - це той єдиний випадок, коли авторитарний режим може допомогти північним корейцям стримати розповсюдження вірусу.
"Північні корейці навчені повністю підкорятись урядовим наказам під час криз. Але існує ризик, що вірус вийде з-під контролю, якщо він почне розповсюджуватись серед погано нагодованого населення", - цитує аналітика New York Times.
Капітан американського авіаносця б'є на сполох через велику кількість випадків коронавірусу серед 5 тисяч моряків, пише The Guardian.
У великому листі до командування капітан Бретт Крозєр написав, що карантинні процедури на "Теодорі Рузвельті" є недостатніми для "викорінення" смертоносно вірусу.
Перший випадок на атомному авіаносці був зафіксований тиждень тому, після чого корабель зайшов до бухти в Гуамі.
Капітан звернувся до командування з проханням евакуювати понад 4 тисячі моряків з авіаносця та ізолювати їх.
"Ми не на війні. Моряки не мають вмирати. Якщо ми не почнемо діяти зараз, ми не зможемо належним чином подбати про наш найнадійніший ресурс - моряків", - зокрема, зауважив капітан Крозєр.
Анонімні джерела в американському уряді повідомили, що кількість заражень коронавірусом на авіаносці близько 80, але вона, ймовірно, зростатиме, оскільки робиться все більше тестів.
Водночас, командування флотом відмовилось назвати точну кількість інфікованих на борту.
"Міністр оборони США Марк Еспер сказав у вівторок, що евакуація з авіаносця не на часі, додавши, що він детально не вчитувався в лист", - пише Guardian.
Огляд підготував Ілля Глущенков, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52494861' lang='ukr' type='mono' source_url='https://www.bbc.co.uk/ukrainian/news-52494861' term='COVID'>
Вчені підтвердили ефективність ремдезивіру в лікуванні Covid-19
Масштабні клінічні випробування антивірусного препарату ремдезивір доводять його ефективність в боротьбі з коронавірусною інфекцією.
Масштабні клінічні випробування антивірусного препарату ремдезивір доводять його ефективність в боротьбі з коронавірусною інфекцією.
Дослідження тривають, поки що підведені лише попередні підсумки. Але вони виявилися достатньо переконливими, щоб Національний інститут алергії та інфекційних захворювань США (NIAID) випустив з цього приводу спеціальну заяву, яка підтверджує ефективність препарату.
"Дані демонструють, що ремдезивір чинить однозначний суттєвий позитивний ефект, прискорюючи одужання", - заявив журналістам очільник NIAID Ентоні Фаучі.
В експерименті, який розпочався понад два місяці тому, 21 лютого, взяли участь понад 1 тисяча пацієнтів зі США, Азії та Європи з підтвердженим діагнозом Covid-19.
Дослідники використовують метод подвійного сліпого тестування: хворих ділять на дві групи, в одній з яких пацієнти отримують ремдезивір (як доповнення до звичайного симптоматичного лікування), а в іншій - плацебо.
При цьому, в якій з груп перебуває той чи інший конкретний пацієнт, не знає ані він сам, ані його лікарі.
За попередніми даними, хворі, які приймали експериментальний препарат, одужують майже удвічі швидше - в середньому за 11 днів, проти 15 днів у пацієнтів з контрольної групи.
Є різниця і в показниках летальності, хоча й не настільки суттєва: в контрольній групі померли 11,6% хворих, в експериментальній - 8%.
Якщо остаточні результати дослідження не будуть сильно розходитися з його проміжними підсумками, то ремдезивір стане першим ліками, що пройшли успішні випробування проти Covid-19.
Специфічної терапії проти коронавірусу, який забрав життя вже понад 200 тисяч людей, досі не існує. Пацієнтам надають лише симптоматичну допомогу, тобто боротьба йде не з самою інфекцією, а з її проявами.
"Тепер у нас достатньо даних, аби розглянути можливість в екстреному порядку дозволити лікарям використовувати ремдезивір", - написав у твіттері ексголова Управління з санітарного нагляду за якістю харчових продуктів та медикаментів Скотт Готліб.
Цікаво, що буквально на день раніше в журналі Lancet були оприлюднені результати іншого дослідження з перевірки ремдезивіру на коронавірус. Експеримент проводитися в Китаї і був завершений з протилежним результатом: ефективність препарату довести не вдалося.
Проте експерти зазначають, що китайське дослідження, проведене всього на 237 пацієнтах, не є достатньою мірою репрезентативним, щоб робити такі висновки. Експеримент навіть довелося припинити достроково - зокрема, через нестачу учасників.
Ремдезивір відноситься до класу антивірусних препаратів, тобто його дія спрямована безпосередньо на збудника інфекції, а не на приборкання розбурханого імунітету, який у випадку з Covid-19 і завдає пацієнти основної шкоди.
Ремдезивір був розроблений у 2015 році для боротьби з лихоманкою Ебола, і його дія заснована на вгамуванні здатності вірусу до розмноження.
Ідея препарату народилася під час вивчення смертоносного близькосхідного вірусу MERS: вчені з'ясували, що під час копіювання вірусних частинок ферменти можуть замість потрібних азотистих основ захоплювати схожі за формою молекули.
Уявіть собі розібраний конструктор, в який хтось підкинув схожі за формою, але хибні деталі - вони чудово лягають в основу моделі, але згори приєднати до них вже нічого не можна.
Ремдезивір являє собою таку ж "обманку" для вірусу: він постачає клітину хибними молекулами потрібної форми, які вбудовуються в новий вірус замість потрібних деталей.
Як наслідок, послідовність ланцюга РНК вірусу порушується і він втрачає здатність до подальшого розмноження. А отже, таким чином сповільнюється поширення інфекції.
Вперше препарат випробували під час епідемії Еболи в Західній Африці. Він довів, що є безпечним і навіть був рекомендований як ліки від вірусу. Проте незабаром від ремдезивіру відмовились: під час клінічних випробувань щодо ефективності в боротьбі з Еболою він поступився іншому препарату.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52533435' lang='ukr' type='mono' source_url='https://www.bbc.co.uk/ukrainian/features-52533435' term='COVID'>
Чи знайдуть тварину, від якої заразився нульовий пацієнт
Вважають, що людина заразилася коронавірусом від кажанів через іншу тварину-посередника, яка й була переносником інфекції. Однак зараз вчені припускають, що ми так ніколи точно і не дізнаємося, хто це був та як саме заразився "нульовий пацієнт".
Вважають, що людина заразилася коронавірусом від кажанів через іншу тварину-посередника, яка й була переносником інфекції. Однак зараз вчені припускають, що ми так ніколи точно і не дізнаємося, хто це був та як саме заразився "нульовий пацієнт".
Так само незрозуміло, чи була тварина-переносник продана на сумно відомому ринку в Ухані.
Утім, торгівля тваринами так чи інакше розглядається як потенційна причина нинішньої пандемії, пише кореспондентка BBC News з питань науки Вікторія Гілл.
Дослідники кажуть, що саме торгівля робить можливою передачу вірусів між різними видами, саме вона була причиною попередніх спалахів інфекції.
"Ми готувалися до чогось такого, питання було не якщо, а коли", - розповіла BBC доктор Марія Ван Керхоу з Всесвітньої організації охорони здоров'я.
Експерти з інфекційних хвороб погоджуються: як бувало і раніше, коронавірус хвороби Covid-19 зміг "перестрибнути" через бар'єр між видами непоміченим.
"Такі хвороби виникають все частіше в останні роки через те, що люди захоплюють місця проживання диких тварин, збільшуються контакти з ними та їхнє використання", - каже професор Ендрю Каннінгем.
Тож вірус, що спричиняє Covid-19, поповнив список вже відомих інфекцій, таких як Ебола, SARS і MERS - всі вони виникли у популяціях кажанів.
Спалах SARS у 2003 році досліджували багато років, поки у 2017 році вчені не змогли виявити "багатий генофонд пов'язаних з SARS коронавірусів кажанів" в одній з печер у Китаї.
Здатність коронавірусів заражати організми залежить від можливості "відкривати" клітини та проникати у них.
"У випадку з Sars-CoV-2 ключовим є протеїн, що зветься Spike ("Вістря", - Ред.), а головний "замок", через який вірус проникає у клітину, - рецептор ACE2", - пояснює професор Девід Робертсон з Університету Глазго.
За його словами, Sars-CoV-2 здатний відкривати цей "замок" значно краще, ніж робив SARS.
Тому цей коронавірус такий заразний, але як він потрапив від кажанів до людини - ось сфера, де може бути причетна торгівля тваринами.
Всі чули, що поширення коронавірусу почалося з ринку в Ухані, але його першоджерело - тварину з патогеном - так і не встановили.
"Інфекція могла з'явитися в іншому місці і випадково передатися туди. Але якщо відомо, що це вірус тварин, то зв'язок з ринком дуже ймовірний", - каже професор Джейс Вуд з Кембриджа.
З ним погоджується професор Каннігем - саме на таких ринках, де скупчується багато видів, які ніколи б не зустрілися за інших умов, відбувається передача хвороб від тварин до тварин.
У минулому багато вірусів передавалися людині від тварин через посередників, яких хтось уполював і продав на ринку.
Наприклад, вірус SARS передався людині від невеликих тваринок вівер, яки продавали на півдні Китаю як делікатес.
Професор Вудс каже - дуже важливо, що це з'ясували, адже через епідемію у вівер хвороба могла передаватися людині і далі.
Зараз тварин-посередників підозрювали серед тхорів, норок і навіть черепах, але так і не з'ясували це остаточно.
Утім, точно можна сказати, що масова торгівля тваринами загрожує вірусами як самим тваринам, так і людям.
Всі спроби припинити цю торгівлю змушували торговців робити це підпільно, що ще ускладнювало контроль за всім процесом.
ВООЗ давно закликає ввести більш суворі правила гігієни на ринках диких тварин, однак багато таких місць, наприклад у Тропічній Африці, звідки, ймовірно, з'явився вірус Ебола, працюють нелегально, а тому регулювати їх дуже важко.
Тож діяти треба локально, кожній окремій країні.
Це дуже непросто для всього світу. Але нинішній спалах Covid-19 яскраво показав, що стається, коли цього не робити.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52151735' lang='ukr' type='mono' source_url='https://www.bbc.co.uk/ukrainian/features-52151735' term='COVID'>
"Ми вигораємо, нас надовго не вистачить". Лікарі з Франківська про боротьбу з коронавірусом
"Ми просто вигораємо. Нас так надовго не стане. Лікарі працюють у дві зміни. Ми маємо по два-три захисні костюми, але я не можу сказати, наскільки їх вистачить. Якби не благодійники, ми б взагалі нічого не мали. Невідомо, скільки ми так протягнемо".
"Ми просто вигораємо. Нас так надовго не стане. Лікарі працюють у дві зміни. Ми маємо по два-три захисні костюми, але я не можу сказати, наскільки їх вистачить. Якби не благодійники, ми б взагалі нічого не мали. Невідомо, скільки ми так протягнемо".
Лікарка Любов Андрусишин стоїть біля пацієнта і довго говорити телефоном не може. Але по голосу чути, що жінка на межі.
Вона працює в обласній клінічній інфекційній лікарні заступником головного лікаря. Ця лікарня приймає хворих на коронавірус.
Івано-Франківська область одна з лідерів в Україні за кількістю хворих на COVІD-19 в Україні. Станом на ранок 3 квітня в області зафіксували 81 випадок.
Нещодавно у пологовому будинку в місті померла вагітна жінка, у неї підозрюють коронавірус.
В обласній держадміністрації заспокоюють: все під контролем, лікарі мають захист. Принаймні, його має вистачити на два тижні.
Чи є у лікарів захист, наскільки його вистачить, у якому стані лікарні і самі лікарі — ВВС News Україна поговорила з лікарями, які перебувають на передовій боротьби з коронавірусом.
"Засоби захисту є, але вони мають здатність закінчуватися. Сьогодні нам прийшло 400 костюмів індивідуального захисту, вчора також 400. Але сьогодні ми можемо витратити більше, завтра ще більше. Ніхто не знає, як буде розвиватися коронавірус. Зараз у нас один підтверджений випадок коронавірусу, 31 з підозрою. При найгіршій ситуації одночасно наша лікарня може розгорнути 2250 ліжок. Волонтери допомагають.
Якби не волонтери, то ми б цього всього не мали. Міська влада також дає багато засобів захисту. Поки що в нас ситуація стабільна. Але ми знаємо, що по всій країні нема засобів захисту. Тому і нас може спіткати така доля", - розповідає Тарас Василик, директор Івано-Франківської міської клінічної лікарні №1.
"Костюм мені дали. Маску паршивеньку дали. Респіратор є. З'явились у нас нарешті дезінфектори. Дійсно багато лікарів звільнилися, та я люблю свою роботу, тому й працюю. Ми тримаємося і я вірю, що все буде добре. Серед моїх пацієнтів ситуація така: половина дійсно хворих, а половина - панікерів. Вони дивляться телевізор, сидять в телефонах і самі себе накручують. А через паніку знижується імунітет", - говорить Галина Винничук, сімейний лікар з Івано-Франківська. Лікарка приймає хворих на гострі респіраторні інфекції та грип.
"Нам дуже складно, багато хворих, наш інфекційний відділ забитий повністю. Зараз кладуть хворих з вірусними інфекціями і в терапію, і в неврологію, і, навіть, в кардіологію. Адже просто не вистачає на всіх місць. Випадки коронавірусу підтверджують цілими сім'ями. Маски, рукавички, шапочки у нас є. Старша медсестра поступово їх видає. Так, їх вистачає, щоб змінювати кілька разів на день.
Але ці одноразові засоби нікудишні. Нам потрібні багаторазові костюми захисту. І нормальні респіратори. А їх у нас немає взагалі, бо дали лише на швидку. В нас є лише одноразові халати. В однієї лікарки підтвердили COVID-19.
Страшно, адже зараз майже весь наш відділ захворів. Я сама хвора. Минулого тижня ще працювала, але цього тижня пішла на лікарняний. Я ще виношую дитину, тому дуже боюся. Усі ми здали ПЛР-тести. Але результатів поки що немає. Через велику завантаженість київської лабораторії, на результат доводиться довго чекати. Дві медсестри звільнилися, дві санітарки звільнилися. Нам не вистачає персоналу. Є інтерни, студенти - але їхньої кваліфікації замало, це ж треба вміти вколоти у вену", - говорить Христина Мицкан, медсестра інфекційного відділення Надвірнянської ЦРЛ.
"Поки що ситуація нормальна. Маски нам дають. Але, якщо змінювати їх кожні дві години, — то, звісно, на два тижні їх аж ніяк не стане. Я сама купила собі респіратори, тому ношу свій, його вистачає на два дні. У дві зміни лікарі не працюють, хворих лікарів, слава Богу, немає, звільнень також. Поки що ще тримаємося", - розповідає Алла Луговацька, лікар Тисменицької ЦРЛ.
"Масок та костюмів нам поки що вистачає. Але це тільки тому, що у нас не зафіксовано хворих. Є лише з підозрою. У нас є апарат ШВЛ, ми обладнали реанімаційну палату. Як буде далі - не знаємо",- каже Андрій Іванович,лікар-інфекціоніст Городенківської ЦРЛ.
"В нас зараз проводиться активна закупівля засобів індивідуального захисту. Коштами і обладнанням допомагають волонтери. Місцева влада також допомагає. Потрібні одноразові костюми біозахисту, маски, рукавички, шапочки, бахіли, щитки, окулярі. Волонтери оперативно нашили масок. Але треба ще. Сказати категорично, що в нас нічого немає, неправильно.
Заповнена лише половина боксів з хворими. Але ніхто не знає, як буде завтра. Поки що у нас не максимальне завантаження медиків, тому ми справляємось. Однак, якщо доведеться підключати додаткові бригади з інших відділень, то й засобів індивідуального захисту треба набагато більше.
Є проблема звільнень. Медики намагаються самоізолюватися від вірусу - оформлюють заяви на відпустки, беруть відгули за сімейними обставинами, просто звільняються. Тішить, що поки що ці випадки не масові. Але при пікових навантаженнях нам цього персоналу буде дуже не вистачати", - розповіла Наталія Височанська, заступник головного лікаря Долинської центральної міської клінічної лікарні.
"Для тих пацієнтів, які одержали позитивний тест на коронавірус, ми зробили окремі відділення та місця: це перша і друга терапії, окремі місця в реанімації.
На сьогодні, слава Богу, в реанімації було п'ятеро пацієнтів із респіраторними захворюваннями: 2 ми уже перевели в інше відділення.
Минулого тижня закупили антибіотиків загальної дії, антисептиків, засобів індивідуального захисту.
Частину необхідного ми забезпечуємо з міського бюджету, але частину пацієнти повинні закупляти... На жаль, але так воно є. Бо тих коштів, які виділяє влада — їх є замало для лікувань тих пацієнтів. Медики працюють на межі", - говорить Тарас Масляк, головний лікар Івано-Франківської центральної міської клінічної лікарні.
Обласна державна адміністрація заспокоює: все під контролем. Засоби індивідуального захисту є. За нормальних умов їх мало б вистачити на два тижні.
"Те, що вийшло з держрезерву ми пропорційно поділили між обласними закладами. Ми з резерву виділили достатню кількість масок. Приблизно двотижневий запас однозначно там має бути", - розповів нещодавно на брифінгу голова Івано-Франківської ОДА Володимир Федорів.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52253803' lang='ukr' type='mono' source_url='https://www.bbc.co.uk/ukrainian/news-52253803' term='COVID'>
Хроніки коронавірусу: найбільше інфікованих у США
США стали першою у світі країною, де за один день зафіксувала понад 2 тис. смертей від коронавірусу. За даними університету Джонса Хопкінса, за останню добу там померли 2018 людей, а в країні є понад пів мільйона інфікованих.
США стали першою у світі країною, де за один день зафіксувала понад 2 тис. смертей від коронавірусу. За даними університету Джонса Хопкінса, за останню добу там померли 2018 людей, а в країні є понад пів мільйона інфікованих.
Наразі США - це країна з найбільшою кількістю спалахів у світі. За ними йдуть Іспанія - 158 тисяч і Італія - 147 тисяч.
Проте експерти Білого дому стверджують, що територія, охоплена коронавірусом, зменшується.
Президент США Дональд Трамп заявив, що очікує меншу кількість смертей від вірусу, ніж прогнозували раніше. Йдеться про прогнози у 100 тисяч загиблих. Зараз у США понад 18 тисяч жертв Covid-19.
Бразилія стала першою країною південної півкулі, де кількість смертей від коронавірусу перевищила 1000.
Більшість губернаторів країни запровадили карантин, але президент Джаїр Болсонару продовжує оскаржувати ці обмеження. Він називав ці заходи "істерикою".
Якщо скасувати карантин занадто рано, це призведе до "смертельного відродження" інфекції, заявили у Всесвітній організації охорони здоров'я.
Країни мають бути дуже обережними з послабленням карантину, навіть, коли йдеться про величезний вплив на економіку, заявив голова ВООЗ Тедрос Адханом Гебреісус.
Іспанія та Італія, країни, які найбільше постраждали в Європі від коронавірусу, починають послаблювати деякі обмеження. Наприклад, йдеться про дозвіл працювати деяким не ключовим робітникам і поступове відкриття деяких підприємств.
В Італії померли 18 тисяч людей, в Іспанії - 16 тисяч.
Станом на ранок 11 квітня, у світі зафіксували майже 1,7 млн випадків коронавірусу і 100 тисяч смертей від нього. При цьому майже 400 тисяч людей видужали.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51925395' lang='ukr' type='mono' source_url='https://www.bbc.co.uk/ukrainian/news-51925395' term='COVID'>
Мораторій на перевірки та відстрочка РРО. Які зміни для бізнесу під час коронавірусу
Депутати ухвалили низку змін до Податкового кодексу та інших законів, аби підтримати бізнес - переважно дрібний - за умов поширення коронавірусу.
Депутати ухвалили низку змін до Податкового кодексу та інших законів, аби підтримати бізнес - переважно дрібний - за умов поширення коронавірусу.
Серед найважливіших - тимчасове скасування штрафів та перевірок, а також відтермінування запровадження касових апаратів.
"Поширення захворювання, в першу чергу призведе до зниження економічної активності в країні та світі і як наслідок зупинення роботи деяких суб'єктів господарювання", - вважають автори законопроєкту.
Саме тому, на їхню думку, треба негайно допомогти платникам податків на період карантину.
Зокрема, йдеться про такі кроки:
Крім того, змінюється також і порядок виплати лікарняних на час "перебування в спеціалізованих закладах охорони здоров'я, а також й на самоізоляції під медичним наглядом у зв'язку з проведенням заходів, спрямованих на запобігання виникнення та поширення коронавірусної хвороби (COVID-19), а також локалізацію та ліквідацію її спалахів та епідемій".
З 01 березня 2020 року по 30 квітня 2020 року позичальник звільняється від відповідальності перед кредитором за несплату кредитів.
Разом із тим, виглядає, що ці заходи здаються самому бізнесу або недостатніми, або зовсім не тими, що варто було б робити за нинішньої ситуації.
"Wow! Мій бізнес врятовано: законопроєкт #3220 звільнив мене на два місяці від сплати ЄСВ! І можу "зекономити" аж цілих 2,078.12 грн", - пише у Facebook  Юрій Панін.
Wow! Мой бизнес спасен: законопроект #3220 освободил меняя на два месяца от уплаты ЕСВ! И могу «сэкономить» аж целых 2,078.12 грн.
Кінець Facebook допису , автор: Iurii
Напередодні Європейська Бізнес Асоціація оприлюднила низку пропозицій до влади щодо того, як можна підтримати бізнес та економіку за поширення коронавірусу та карантину. Серед першої п'ятірки пропозицій із реальними змінами співпадають лише одна. Зокрема, ЄБА пропонувала таке:
Там також наводять приклади заходів, до яких вдаються інші країни задля підтримки бізнесу:
"До прикладу, Данія надаватиме відстрочку платникам зі сплати ПДВ, Британія планує запроваджувати зниження податків і видачу кредитів для малому бізнесу, у Франції бізнес зможе отримати відстрочку зі сплати податків і виплат до соціальних фондів".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51736135' lang='ukr' type='mono' source_url='https://www.bbc.co.uk/ukrainian/news-51736135' term='COVID'>
Коронавірус у Чернівцях: влада закликала не цькувати людей
Чернівецька влада закликала не порушувати моральних норм і закону щодо близьких українця, у якого підтвердили коронавірус.
Чернівецька влада закликала не порушувати моральних норм і закону щодо близьких українця, у якого підтвердили коронавірус.
3 березня в Україні підтвердили перший випадок COVID-2019 у чоловіка в Чернівцях, який з дружиною повернулися з Італії.
Увечері мешканці будинку, де проживає жінка, вийшли на протест і погрожували перекрити дорогу, якщо її не ізолюють. Під тиском громадськості жінку забрали на обсервацію до лікарні.
Деякі ЗМІ уранці повідомили, що в жінки підтвердили коронавірус, але ця інформація не підтвердилася.
Позаштатна кореспондентка ВВС News Україна у Чернівцях уточнила, що жінці зробили тест на коронавірус, його результат буде завтра.
Голова Чернівецької ОДА Сергій Осачук вийшов на брифінг, де закликав з повагою ставитися до інших і унеможливлювати такий "булінг".
"Знаємо таке явище як булінг в школі, коли цькують жертву і знаходять не дуже правильні та етичні інструменти. Я би хотів закликати, щоби такий булінг - емоційні висловлювання, заклики і підбурювання на підвищених тонах - унеможливлювався", - додав чиновник.
Те, що відбувалося біля помешкання хворого, може відлякати людей звертатися за допомогою, вважає завідувачка інфекційного відділення Чернівецької лікарні Валентина Миндреску.
Вона розповіла, що чернівчанин, у якого діагностували коронавірус, почувається краще.
"На ранок чоловік мав температуру 36,7 градуса і незначний кашель. У нього нормальний апетит. Спостерігаємо позитивну динаміку", - повідомила лікарка.
Вона додала, що зараз є шість осіб, у яких взяли тести на коронавірус: це прикордонники, дружина хворого та його родич.
Зразок матеріалу відібраного від захворілого відправили для остаточного підтвердження до Лондона.
Випадок у Чернівцяв - не перший спалах гніву щодо людей, яких перевіряють на коронавірус.
20 лютого на обсервацію до санаторію Національної гвардії у Нових Санжарах, що на Полтавщині, привезли евакуйованих з Китаю людей. З-поміж них було 45 українців та 27 іноземців.
Місцеві жителі протестували проти такого рішення влади і намагалися перешкодити проїзду автобусів з евакуйованими.
Вони палили шини під санаторієм, куди на обсервацію помістили евакуйованих, та кидали камінням в автобус, який перевозив людей.
Після сутичок на Полтавщині поліція затримала 24 учасників протесту, але згодом 23 з них звільнили.
У евакуйованих з Китаю українців коронавірусу не виявили.
Їхня обсервація закінчується в четвер, 5 березня.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52408269' lang='ukr' type='mono' source_url='https://www.bbc.co.uk/ukrainian/news-52408269' term='COVID'>
Як живуть люди в заблокованому гуртожитку у Вишневому
Гуртожиток у місті Вишневому під Києвом став місцем двотижневої ізоляції для понад двох сотень людей. Там підтвердили 78 випадків коронавірусної інфекції, з них 16 - діти, повідомили у Київській облдержадміністрації.
Гуртожиток у місті Вишневому під Києвом став місцем двотижневої ізоляції для понад двох сотень людей. Там підтвердили 78 випадків коронавірусної інфекції, з них 16 - діти, повідомили у Київській облдержадміністрації.
Раніше тут підтвердили дві смерті від COVID-19.
Водночас не всі мешканці гуртожитку вже знають результати свого тесту.
"Ми, мешканці, ще не знаємо результатів. Я, наприклад, не маю відомостей щодо свого тесту. А по телебаченню вже показували", - розповідає Володимир, який живе в гуртожитку.
Мешканці також розповіли про допомогу від волонтерів та місцевої влади, брак інформації та велику кількість фейків навколо ситуації в гуртожитку.
Володимир розповідає, як мешканці гуртожитку реагують на ситуацію:
"Є адекватні люди, як на моєму поверсі. Ми допомагаємо та підтримуємо один одного. Паніки ні в кого немає. А є такі, що ледь не вистрибували з вікон. Позавчора жінка дуже хотіла поїхати, а її просили зачекати до результатів тестів, то вона зчинила скандал", - каже він.
Попри те, що Київська ОДА ще день тому повідомила про кількість лабораторно підтверджених випадків COVID-19, частина мешканців гуртожитку кажуть, що не знають своїх результатів.
"Ми досі не отримали результати тестів. У групі написали, що сьогодні нам їх мають привезти в конверті. Але поки що інформації ніякої немає. Це найбільше хвилює людей", - додає Володимир.
Також, за його словами, люди знервовані через чутки, що будуть вивішувати списки хворих, хоч це і є лікарською таємницею.
"Якби було менше фейків щодо нашої ситуації... Зараз багато повідомлень, які не зовсім відповідають дійсності", - ділиться враженнями він.
Інша мешканка гуртожитку Оксана Коваленко дякує ЗМІ, адже завдяки розголосу в пресі на ситуацію звернули увагу.
Вона мешкає в гуртожитку понад 10 років і розповідає, що їй та іншим активістам довелося поборотися, аби влада вжила заходів з ізоляції мешканців та дезінфекції гуртожитку.
Першу допомогу отримали від волонтерів, які через соцмережі зібрали гроші й закупили продукти та засоби дезінфекції.
"Останні два дні приєдналася місцева влада, привезли продуктові набори кожному мешканцеві. У четвер зробили першу повну дезінфекцію гуртожитку", - розповіла Оксана.
За її словами, мешканці гуртожитку намагаються ізолюватися, але у них спільна кухня і санвузол на декілька кімнат.
"Між поверхами ми не ходимо. А продукти хворим передаємо через вікно на балконі", - розповідає Оксана Коваленко.
Додатковою проблемою є судовий спір щодо приватизації гуртожитку, який триває вже давно. А у кільканадцяти кімнатах через суперечку відрізане електропостачання.
Зараз гуртожиток очеплений по периметру працівниками поліції, там цілодобово чергують карети швидкої допомоги.
Із продуктами проблем нема - їх підвозять волонтери і міська влада, кажуть мешканці гуртожитку.
"У моєму блоці вісім кімнат. Дівчата щоранку прибирають спільний коридор. З іншими поверхами ми не спілкуємося",  - розповідає Володимир про свою щоденну рутину.
До мешканців не приїздив ніхто з представників місцевої влади. А інформація - саме те, чого бракує зараз людям.
"Є побажання і до міськради, і до медиків - щоб трошки краще нас інформували. Можна було б приїхати і поспілкуватися, заспокоїти, прояснити ситуацію, адже є люди, які нервують через ситуацію, що склалалася", - каже він.
"Ізоляція психологічно втомлює", - додає Володимир. Він мріє про можливість вийти хоча б на 15-20 хв, подихати повітрям або посидіти на лавочці.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_52082300' lang='ukr' type='mono' source_url='https://www.bbc.co.uk/ukrainian/52082300' term='COVID'>
Коронавірус: на Черкащині 43 нових випадки за добу. Вчора було три
Станом на ранок 29 березня на Черкащині зафіксували вже 46 випадків коронавірусу. 43 із них - лише за останню добу, розповів голова Черкаської ОДА.
Станом на ранок 29 березня на Черкащині зафіксували вже 46 випадків коронавірусу. 43 із них - лише за останню добу, розповів голова Черкаської ОДА.
Найгірша ситуація - в Кам'янці, де виявили одразу 23 інфікованих. 5 із них - медичні працівники.
При цьому ще в суботу, 28 березня, було відомо лише про одного хворого з Кам'янки - чоловіка, який, за даними місцевих ЗМІ, працював водієм в одній з приватних фірм.
Напередодні мер Черкас Анатолій Бондаренко розповідав, що влада виявила 25 людей, з якими він контактував, - усіх їх мали перевірити на коронавірус.
Вже в неділю голова Черкаської ОДА Роман Бондар, заявив, що тести 23 перевірених осіб показали позитивний результат.
Загалом, каже пан Бондар, в області зробили 157 ПЛР-тестувань, результати 46 виявилися показали позитивний результат. Серед інфікованих є дворічна дитина.
15 хворих перебувають в стані середньої тяжкості, їх госпіталізовано. Усі інші хворі мають легкі симптоми.
"Є надія, що вони заразилися нещодавно, сподіваємося на їхнє швидке одужання", - заявив пан Бондар.
Він також розповів, що з 9 ранку неділі у Кам'янці почали працювати блокпости - в людей, які намагаються в'їхати в місто, перевіряють температуру.
"В'їхати та виїхати з Кам'янки поки можна без обмежень", - сказав пан Бондар, але додав, що вже незабаром може бути схвалене рішення про обмеження в'їзду виїзду з 20 години вечора до 6 години ранку - окрім автомобілів екстрених служб.
"Спробуємо взяти під контроль увесь трафік", - каже голова Черкаської ОДА.
Впевнено говорити про те, що усі 23 інфікованих людей у Кам'янці заразилися саме від водія, в якого коронавірус виявили до цього, не можна.
Проте опосередковані дані свідчать про те, що він міг бути так званим суперпоширювачем хвороби - так називають людей, які заражають велику кількість оточуючих.
Раніше стало відомо, що на Тернопільщині від Covid-19 помер 68-річний чоловік з села Ковалівка - на початку березня він контактував зі священником, в якого теж виявили коронавірус.
Як розповідав заступник міністра внутрішніх справ Антон Геращенко, вони зустрілися на похороні, де загалом перебували близько 70 людей.
Загалом, за оцінками епідеміологів та поліції, священник, про якого йде мова, міг контактувати  з 500 людьми.
Станом на 29 березня у селі Ковалівка виявили вже 4 випадки коронавірусу.
Також 13 березня стало відомо про смерть 71-річної жінки у Радомишлі - за кілька днів до цього вона відвідувала місцеву церкву.
Згодом у Радомишльській міській раді повідомили що парафіянам церкви зробили тест на коронавірус, у шістьох результат виявився позитивним. Але ці аналізи ще мають пройти додаткову первірку.
Загалом в Україні станом на ранок 29 березня офіційно підтвердили 418 випадків коронавірусної інфекції, 109 із них - за останню добу.
Як зазначив головний санітарний лікар Віктор Ляшко, в Україні не залишилося жодної області, де б не були зафіксовані випадки коронавірусу.
Найбільше випадків зареєстрували у Києві - 82, Чернівецькій (59) та Тернопільській (57) областях.
Загалом від коронавірусу в Україні померли дев'ятеро людей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52049580' lang='ukr' type='mono' source_url='https://www.bbc.co.uk/ukrainian/features-52049580' term='COVID'>
В Італії через коронавірус померли щонайменше 50 священників
Смертельний коронавірус, що охопив майже весь світ, вбив щонайменше 50 священників в Італії, каже влада країни.
Смертельний коронавірус, що охопив майже весь світ, вбив щонайменше 50 священників в Італії, каже влада країни.
Серед них - 72-річний отець Джузеппе Берарделлі. Він помер у лікарні в Ловере поблизу Бергамо - одного з найбільш постраждалих від вірусу італійських міст.
У вівторок ЗМІ повідомили, що священник віддав свій дихальний апарат незнайомому молодшому пацієнту з коронавірусом. Але близькі друзі пана Берарделлі заперечили цей факт.
В Італії від коронавірусу померло більше людей, ніж в будь-якій іншій країні світу. За останніми даними, в країні зафіксовано 6820 смертельних випадків.
У країні оголосили загальний карантин, щоб зупинити розповсюдження інфекцій з найбільш постраждалого північного регіону Ломбардія.
Коронавірус швидко шириться світом - його зафіксували вже у понад 160 країнах, де він спричинив понад 16 тис. смертей.
По всьому світу підтвердили понад 360 тис. випадків, а епіцентром епідемії стала Європа. Також зростає кількість інфікованих у США.
Джузеппе Берарделлі був головним священником міста Касніго. Він помер минулого тижня в лікарні Ловере, що поруч із містом Бергамо.
Мешканці Касніго аплодували з вікон і з балконів, коли труну з тілом священника везли на міський цвинтар. Церемонії прощання і похорону не було через заборону масових заходів.
Італійські ЗМІ, які цитувала ВВС, посилалися на медичні джерела, що сповіщали про те, що священник віддав свій апарат штучної вентиляції легенів молодому пацієнту.
Однак друзі покійного священника кажуть, що їм про це нічого не відомо.
Джузеппе Форесті, який працював з ним у єпархії Касніго, заявив, що отець Берарделлі відмовився від вентиляції легенів за станом здоров'я - він міг не витримати процедуру.
Католицьке інформаційне агентство цитує генерального секретаря своєї єпархії отця Джуліо Делавіта: "Ситуації з апаратом штучного дихання не було".
У вівторок папа Франциск провів молитву за померлих лікарів та священників і "подякував Богові за їхній героїчний приклад у служінні хворим".
12 березня Італія закрила більшість підприємств та заборонила публічні зібрання по всій країні, щоб зупинити поширення вірусу.
Бари, ресторани та більшість магазинів закриті, так само, як і школи та університети.
Прем'єр-міністр Джузеппе Конте заявив, що карантин допоміг запобігти "краху системи".
Він повідомляв про незначне уповільнення темпів зараження вже кілька днів поспіль. Але коли у країні гине понад 600 людей щодня, про приборкання епідемії говорити зарано.
На сьогодні в Італії є 69,176 підтверджених випадків інфікування Covid-19.
Проте кількість заражених може бути значно більшою. Анджело Борреллі, начальник цивільного захисту Італії, заявив газеті La Repubblica у вівторок, що насправді "з упевненістю" можна вважати, що реальні цифри більші у 10 разів.
"Протягом наступних кількох годин... ми побачимо, чи справді крива зростання вирівнюється", - сказав він.
Всесвітня організація охорони здоров'я (ВООЗ) попередила, що пандемія коронавірусної хвороби прискорюється, зараз підтверджено понад 300 тис. випадків.
Від першого повідомлення про Covid-19 до 100 тис. випадків минуло 67 днів, наступні 100 тис. зафіксували за 11 днів, і лише чотири дні знадобилось для підтвердження ще 100 тис. інфікованих.
Водночас генеральний директор ВООЗ Тедрос Аданом Гебреісус заявив, що "траєкторію все ще можна змінити".
Він закликав країни активно тестувати людей та відстежувати контакти інфікованих.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51974275' lang='ukr' type='mono' source_url='https://www.bbc.co.uk/ukrainian/features-51974275' term='COVID'>
Коронавірус: коли закінчиться епідемія
Світ закривається. Місця, що колись були переповнені життям, стали містами-привидами з великими обмеженнями - від зупинення роботи підприємств та закриття шкіл до обмежень на поїздки та заборон на масові збори.
Світ закривається. Місця, що колись були переповнені життям, стали містами-привидами з великими обмеженнями - від зупинення роботи підприємств та закриття шкіл до обмежень на поїздки та заборон на масові збори.
Це глобальна реакція на хворобу. Але коли це закінчиться і коли ми зможемо продовжувати своє звичне життя?
Прем'єр-міністр Великої Британії Борис Джонсон заявив, що країна може "переломити ситуацію" протягом найближчих 12 тижнів і "відправить коронавірус геть".
Але навіть якщо кількість хворих почне зменшуватися в наступні три місяці, то ми все одно будемо далеко до кінця.
Це може зайняти багато часу, можливо, цілі роки.
Зрозуміло, що нинішня стратегія ізоляції частин суспільства не є стійкою в довгостроковій перспективі.
Соціальна та економічна шкода від цього була б катастрофічною. Що потрібно країнам, так це "стратегія виходу" - спосіб зняття обмежень і повернення до нормального стану.
Але коронавірус не зникне. Якщо ви скасуєте обмеження, які стримують вірус, випадки зараження неминуче зростуть.
"У нас є велика проблема, що таке стратегія виходу, як ми виходимо з цього всього?" - каже Марк Вулхаус, професор епідеміології інфекційних хвороб Единбурзького університету.
"Це не лише Велика Британія, жодна країна не має стратегії виходу", - додає він.
Це науковий та суспільний виклик.
По суті є три шляхи виходу з цього безладу:
Кожен із цих шляхів зменшить здатність вірусу до поширення.
Вакцина має дати імунітет людям, щоб вони не захворіли після зараження.
Імунізуйте достатню кількість людей, приблизно 60% населення, і вірус не викличе спалахи - ця концепція відома як груповий імунітет.
Цього тижня у США випробували експериментальну вакцину після того, як дослідникам дозволили пропустити тести на тваринах.
Дослідження вакцини проводяться швидко, але немає гарантії, що вона буде успішною і допоможе імунізації в глобальному масштабі.
Найреальніша версія, що вакцина може з'явитись через 12 до 18 місяців, якщо все пройде добре.
Це занадто багато, якщо ми говоримо про небачені соціальні обмеження.
"Очікування вакцини не повинно називатись стратегією подолання хвороби, це не стратегія", - заявила професор Вулхаус.
Короткострокова стратегія Великої Британії полягає в тому, щоб знижувати кількість випадків зараження, аби запобігти переповненню лікарень. Адже коли у вас закінчуються ліжка у відділеннях інтенсивної терапії, то кількість смертей зростає.
Після того, як кількість захворювань зменшать, це може дозволити тимчасово скасувати деякі обмеження - до того часу, поки захворювання не зростуть і не виникне необхідність у новому раунді обмежень.
Але незрозуміло, коли це може статись.
Головний науковий радник Британії сер Патрік Валланс заявив, що "встановлювати чіткі строки неможливо".
Це може призвести до вироблення групового імунітету, оскільки все більше людей перехворіють.
Але, на думку професора Ніла Фергюсона з Імперського коледжу Лондона, це може зайняти роки: "Ми говоримо про пригнічення передачі на рівні, завдяки якому, сподіваємось, заразиться лише мала частина країни."
Все це, на його думку, може тривати не менше двох років.
Але є сумнів у тому, чи стійким буде цей імунітет. Інші коронавіруси, які викликають симптоми звичайної застуди, мають дуже слабку імунну відповідь, і люди можуть заражатись тим же вірусом багато разів.
"Третій варіант - постійні зміни в нашій поведінці, які дозволяють нам утримувати низьку швидкість передачі вірусу", - сказав професор Вулхаус.
Це включає постійне дотримання деяких соціальних обмежень.
Або запровадити жорстке тестування та ізоляцію пацієнтів, щоб спробувати уникнути спалахів.
"Раннє виявлення та відстеження контактів хворого у першій хвилі поширення хвороби не спрацювало", - додає професор Вулхаус.
Розробка препаратів, які можуть успішно лікувати інфекцію Covid-19, може допомогти іншим стратегіям.
Їх можна використовувати, як тільки люди проявляють симптоми у стадії, яку називають "контроль передачі", щоб зупинити зараження інших.
Або лікувати пацієнтів у лікарні, щоб зробити захворювання менш смертельним та зменшити тиск на інтенсивну терапію. Це дозволило б країнам впоратися з більшістю випадків, перш ніж потребувати повторного запровадження соціальних обмежень.
Збільшення кількості ліжок для інтенсивної терапії матиме подібний ефект завдяки збільшенню спроможності боротися з великими спалахами.
Я запитав головного радника з медичних питань Великої Британії професора Кріса Вітті, яка його стратегія виходу. Він сказав мені: "Довгостроково, очевидно, що вакцина - це вихід із цієї ситуації, і всі ми сподіваємось, що це відбудеться якомога швидше".
І що "в глобальному масштабі наука знайде рішення".
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-51957306' lang='ukr' type='mono' source_url='https://www.bbc.co.uk/ukrainian/news-51957306' term='COVID'>
Як в маленькому італійському місті зупинили коронавірус
У містечку на півночі Італії зупинили появу нових випадків зараження коронавірусом за допомогою експерименту.
У містечку на півночі Італії зупинили появу нових випадків зараження коронавірусом за допомогою експерименту.
Коли комуна Во Еуганео неподалік від Венеції опинилася в епіцентрі європейського спалаху COVID-19, там з самого початку розгорнули активне тестування населення.
Всім 3 400 мешканцям міста, незалежно від наявності у них симптомів, зробили тести на коронавірус. Тих, у кого діагноз підтвердився, відправили на суворий карантин. Людей, з якими вони контактували, - теж.
Через 10 днів всіх протестували повторно, і кількість хворих знизилося на 90%. Про це розповів італійським та британським ЗМІ професор Андреа Кресанті з університету Imperial College London, який брав участь в експерименті.
Саме у містечку Во Еуганео 22 лютого зафіксували першу в Італії смерть від коронавірусу,
"Тестування було вкрай важливим, воно врятувало багато життів", - наголосив журналістам мер міста Джуліано Мартіні.
Цього тижня Всесвітня організація охорони здоров'я закликала всі країни активно тестувати населення на коронавірус, наслідуючи приклад Південної Кореї та Тайваню.
"Наше основне послання: тестуйте, тестуйте, тестуйте", - сказав очільник ВООЗ Тедрос Аданом Гебреєсус.
За словами професора Андреа Кресанті, у містечку Во Еуганіо тестували всіх, зокрема, людей без симптомів.
Аналізи виявили вірус у 3% населення міста. На кожну людину, яка мала коронавірус з симптомами, виявили 10 носіїв без симптомів. Всіх ізолювали.
"Коли людей протестували вдруге, виявилося, що рівень позитивних результатів впав на 90%", - сказав експерт.
Важливо, що повторне тестування виявило щонайменше шість заражених без симптомів, їх помістили в карантин.
"Якби їх не виявили, інфекція продовжила б поширюватися", - сказав Андреа Кресанті в інтерв'ю британській газеті Financial Times.
Хоча всіх жителів окремо взятої країни протестувати неможливо, дуже важливо тестувати людей без симптомів, які мали контакт з хворими, вважає науковець.
Цю практику планують поширити на весь регіон Венето, де будуть брати 11 тис. аналізів на день.
У середу в Італії кількість смертей від коронавірусу зросла на 475 за день і склала майже 3 тисячі. Це найбільший стрибок з початку пандемії.
На Італію припадає майже 36 тисяч випадків COVID-19. Чотири тисячі пацієнтів одужали.
Італія на другому місці після Китаю за ступенем смертності та захворюваності на коронавірус.
Італія запровадила суворий карантин в усій країні 9 березня. З метою боротьби з поширенням вірусу людей попросили не виходити з дому. Проте, кількість смертей в країні продовжує стрімко зростати.
Як вважає директор ВООЗ з надзвичайних ситуацій Майк Райан, це може бути пов'язано з величезним навантаженням на систему охорони здоров'я, яка не справляється з напливом пацієнтів, а також з високою часткою населення похилого віку в країні.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-52423576' lang='ukr' type='mono' source_url='https://www.bbc.co.uk/ukrainian/news-52423576' term='COVID'>
Коронавірус в Україні: 478 нових хворих за добу
Станом на ранок 25 квітня в Україні лабораторно підтвердили 8 125 випадків коронавірусної інфекції.
Станом на ранок 25 квітня в Україні лабораторно підтвердили 8 125 випадків коронавірусної інфекції.
За добу додалося 478 нових випадків, йдеться в повідомленні Міністерства охорони здоров'я.
Загалом за час спалаху 201 людина померла, 782 пацієнти одужали, додають у відомстві.
Найбільше хворих - у Києві (1159), Чернівецькій (1308) та Івано-Франківській областях (700).
Мер Києва Віталій Кличко повідомив, що за останню добу в Києві виявлено 37 хворих на COVID-19, а одна людина померла.
"Кількість киян, у яких за минулу добу лабораторно пiдтвердили захворювання на коронавірус, збільшилося ще на 37 людей. Четверо з них — медики. Один випадок за минулу добу - на жаль, летальний", - йдеться у повідомленні столичного мера.
Найбільша кількість нових випадків додалася у Дарницькому та Деснянському районах (по 8 людей).
Віталій Кличко також нагадав, що доступ на столичні кладовища залишається обмеженим, а поминальні дні було перенесено на червень.
Друзі! Кількість киян, у яких за минулу добу лабораторно пiдтвердили захворювання на коронавірус, збільшилося ще на 37...
Кінець Facebook допису , автор: Кличко - мер
Заступник міністра охорони здоров'я Віктор Ляшко розповів про графік виходу країни з карантину з 11 травня.
"Карантин буде не так, щоб всі вийшли і пішли гуляти. Так, парки повинні бути відкриті, перукарні можливо будуть відкриті, оптова і роздрібна торгівля буде повністю відкрита. Але за певних умов. Ми повинні готуватися і жити в нових умовах. Я не знаю, скільки. До винайдення ліків", - сказав він у програмі "Право на владу".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52415239' lang='ukr' type='mono' source_url='https://www.bbc.co.uk/ukrainian/news-52415239' term='COVID'>
Відбілювач та ультрафіолет проти коронавірусу: Трамп шокував порадами

Президента США Дональда Трампа жорстко розкритикувала медична спільнота після того, як він запропонував дослідити, чи можна лікувати Covid-19 ультрафіолетом та ін'єкціями дезінфекційних засобів.
Результати урядових досліджень коронавірусу презентували під час брифінгу у Білому домі у четвер.
За цією інформацією, вірус послаблюється під дією тепла і сонячного світла.
Дослідження також показало, що протягом п'яти хвилин вірус у слині може знищити відбілювач, а ізопропіловий спирт може вбити його ще швидше.
Зазначивши, що до цих результатів треба ставитися обережно, Трамп запропонував провести подальші дослідження в цій галузі.
"Отже, припустимо, що ми опромінили тіло величезною дозою ультрафіолету чи просто дуже потужного світла, - сказав президент, звертаючись до доктора Дебори Біркс, координаторки Білого дому з реагування на коронавірус. - Ви сказали, що це не перевіряли, але ви збираєтеся це перевірити ".
"І тоді я припустив, що ви направите світло всередину тіла - через шкіру чи в інший спосіб. І я думаю, ви сказали, що також це перевірите. Звучить цікаво", - вів далі президент.
"А тепер я бачу, що дезінфекційний засіб може знищити його за хвилину. Одну хвилину. То чи можна зробити щось таке, вприскуючи це всередину чи майже чистячи?" - сказав Трамп, зазначивши, що це також було б цікаво перевірити.
Вказавши на свою голову, Трамп підсумував: "Я не лікар. Але я, начебто, людина, в якої все в порядку з самі знаєте чим".
Доктор Біркс сказала, що вона не мала на увазі використовувати тепло і світло як лікування.
Вона зазначила, що йдеться про те, що тіло відповідає на коронавірус підвищенням температури. І саме це допомагає організму побороти хворобу.
Медики заперечують ефективність порад Трампа.
Зокрема, наголошують вони, дезінфекційні засоби є небезпечними речовинами і, потрапляючи всередину, можуть призвести до отруєння, хімічних опіків слизової та навіть смерті.
Навіть зовнішня дезінфекція може бути небезпечною для шкіри, очей та дихальної системи.
Використовувати дезінфекційні засоби має сенс для підтримання чистоти в домі, але їх немає сенсу вживати замість ліків.
"Ідея введення ін'єкцій та споживання будь-яких очищувальних засобів - безвідповідальна та небезпечна. Це звичний спосіб накласти на себе руки", - зазначає американський пульмонолог, доктор Він Гупта.
Ультрафіолет також ніяк не вплине на вірус, який вже потрапив всередину тіла, переконують медики.
"Не беріть на озброєння медичні поради пана Трампа", - закликав у Twitter доктор Кашиф Махмуд з Чарлстона.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51514488' lang='ukr' type='mono' source_url='https://www.bbc.co.uk/ukrainian/news-51514488' term='COVID'>
Коронавірус: перша смерть в Європі та 2,5 тис. інфікованих за добу
Турист з Китаю помер від коронавірусу у Франції. Це перша смерть від цієї хвороби за межами Азії.
Турист з Китаю помер від коронавірусу у Франції. Це перша смерть від цієї хвороби за межами Азії.
Про це повідомила міністерка охорони здоров'я Франції Агнес Бузін.
За минулу добу вірус підхопили 2641 людина. Всього у Китаї понад 66 тисяч хворих, ще 500 - у світі.
Померли від вірусу понад 1500 людей.
У Франції помер 80-річний чоловік, який приїхав з провінції Хубей. Цей регіон став епіцентром поширення вірусу.
Він прибув до Франції ще 16 січня. Його помістили у госпіталь під карантин 25 січня.
До цього від коронавірусу за межами Китаю померли три людини - у Гонконзі, на Філіппінах і в Японії.
Наприкінці січня Франція стала першою європейською країною, де з'явилися хворі на коронавірус.
Там зафіксували 11 підтверджених випадків вірусу Covid-19. Шестеро людей все ще залишаються у лікарні.
Чоловік, який помер, мав інфекцію легень. Його дочка все ще залишається у госпіталі, але вона одужує.
Решта п'ятеро - це британці, яка підхопили вірус на лижному курорті Ле-Контамін-Монжуа у французьких Альпах.
За межами Китаю, зафіксовано понад 500 випадків коронавірусу у 24 країнах.
Найбільше хворих за межами Китаю перебуває у Японії. Там на карантині стоїть круїзний лайнер Diamond Princess, де зафіксовано 281 випадок Covid-19.
Всього на кораблі перебуває 3700 пасажирів і членів екіпажу. Серед них є 25 українців.
У двох українців діагностували коронавірус.
Нещодавно США заявили, що будуть евакуювати американських громадян з лайнера.
Австралія також планує забрати свої громадян звідти.
П'ять випадків коронавірусу виявили у Єгипті.
Попри значне поширення вірусу, міністр охорони здоров'я Китаю Ванг Ї запевнив, що спалах "в основному під контролем".
За його словами, різко зросла кількість людей, які видужали.
Тим часом, нові дані, які оприлюднили у п'ятницю, 14 лютого, продемонстрували, що у Китаї захворіли понад 1700 медиків. Шість померли.
У 20-ти мільйонному Пекіні запровадили карантин. Всі, хто повертається у місто, мають провести 14 днів в ізоляції. Інакше - буде покарання.
Всесвітня організація охорони здоров'я починає у Китаї розслідувати спалах коронавірусу.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52261697' lang='ukr' type='mono' source_url='https://www.bbc.co.uk/ukrainian/news-52261697' term='COVID'>
Бориса Джонсона виписали з лікарні, але на роботу він не повертається
Прем'єр-міністра Британії Бориса Джонсона виписали з лікарні, де він лікувався від COVID-19. Але на роботу він поки що не повернеться, кажуть у британському уряді.
Прем'єр-міністра Британії Бориса Джонсона виписали з лікарні, де він лікувався від COVID-19. Але на роботу він поки що не повернеться, кажуть у британському уряді.
Раніше у нього діагностували коронавірус, госпіталізували й три ночі він провів у реанімації.
Зараз він продовжить відновлюватися після хвороби у своїй заміській резиденції.
"Медики порадили, щоб прем'єр-міністр одразу ж не повертався до роботи", - відзначили у пресслужбі уряду Британії.
Борис Джонсон також подякував своїм лікарям.
Сам Борис Джонсон на публіці не з'являвся від минулого четверга, коли він на ґанку Даунінг-стріт приєднався до загальнонаціональної акції подяки медичним працівникам.
Зараз його обов'язки в уряді виконує міністр закордонних справ Домінік Рааб.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52033813' lang='ukr' type='mono' source_url='https://www.bbc.co.uk/ukrainian/features-russian-52033813' term='COVID'>
Коронавирус: можно ли повторно заразиться
Некоторые пациенты выздоровели от Covid-19, но впоследствии в их крови вновь обнаружили следы вируса. Инфицирование другими типами коронавируса обычно вырабатывает у пациентов иммунитет. Чем отличается этот вирус?
Некоторые пациенты выздоровели от Covid-19, но впоследствии в их крови вновь обнаружили следы вируса. Инфицирование другими типами коронавируса обычно вырабатывает у пациентов иммунитет. Чем отличается этот вирус?
Одним из первых, кто так неприятно удивил врачей, стал 70-летний мужчина из Японии.
В феврале ему диагностировали коронавирус и поместили в изоляцию в токийской больнице. По информации японского телеканала NHK, он выздоровел и вернулся к привычной жизни, даже пользовался общественным транспортом.
Однако через несколько дней мужчина снова заболел, у него поднялась температура. Он вернулся в больницу, где удивил врачей положительным тестом на коронавирус. И его случай - не единственный в Японии.
Вирусолог из Испанского национального центра биотехнологий (CSIC) Луис Энхуанес рассказал BBC, что как минимум 14% пациентов, которые выздоровели от коронавируса, через некоторое время могут вновь заразиться.
Он считает, что это не повторное инфицирование, а случаи "отскока" вируса:
"Мое объяснение, среди многих других возможных, заключается в том, что в целом этот коронавирус иммунизирует население, но иммунный ответ не очень сильный (у некоторых людей. - Ред.), - говорит Энхуанес. - Когда эта иммунная реакция замедляется, вирус, который остается в каком-то резервуаре в организме, возвращается".
Некоторые вирусы могут оставаться в организме на три месяца и дольше после выздоровления.
"Когда у человека зафиксировали положительный тест на коронавирус, а впоследствии - отрицательный, мы предполагаем, что у него выработался иммунитет, поэтому вирус не должен появиться снова", - говорит Энхуанес.
"Но некоторые части вируса могут оставаться в тканях организма, на которые не распространилась защитная реакция организма - к примеру, в других органах", - добавляет он.
Но в Covid-19 есть нечто, что удивляет ученых, - это короткий период между выздоровлением и повторным заражением.
Мы знаем, что иммунитет работает по-разному при различных заболеваниях.
В случае кори однократной вакцинации в детстве обычно достаточно, чтобы обеспечить человеку пожизненный иммунитет. Однако некоторые организации здравоохранения рекомендуют людям определенного возраста пройти повторную вакцинацию более современными препаратами.
Есть вирусы, против которых вакцины не столь эффективны, поэтому необходима повторная вакцинация.
Вакцинацию против гриппа рекомендуют делать каждый год, поскольку вирусы мутируют.
Covid-19 - новый вирус, и ученые до сих пор не могут понять, чем может быть вызвано повторное заболевание через короткий промежуток времени.
Исидоро Мартинес, научный сотрудник Института здоровья Карлоса III в Мадриде, говорит, что хоть повторное инфицирование коронавирусом возможно, в случае с Covid-19 это происходит настолько быстро, что вызывает недоумение.
"Если не будет устойчивого иммунитета, во время последующих эпидемий вы можете заразиться повторно. Это нормально, - рассказал Мартинес BBC.
"Случаи повторного заражения тем же вирусом после выздоровления встречаются редко. Также, насколько нам известно, нынешний коронавирус мутирует не так быстро, как вирус гриппа", - добавил он.
Его точка зрения совпадает с точкой зрения Луиса Энхуанеса.
"Возможно, люди, чьи тесты со временем показали положительные результаты после выздоровления, переживают временный всплеск инфекции, прежде чем она окончательно исчезнет".
Но оба исследователя предостерегают, что для понимания природы Covid-19 требуются дальнейшие исследования.
В Панамериканской организации здравоохранения (PAHO) рассказали BBC, что "Covid-19 - это новый вирус, о котором мы с каждым днем узнаем больше", поэтому нельзя с уверенностью объяснить причину повторных случаев.
Но ученые пытаются найти ответ, чтобы помочь правительствам в борьбе с коронавирусом.
Следите за нашими новостями в Twitter и Telegram
</doc>
<doc docid='bbc_features-russian-51913609' lang='ukr' type='mono' source_url='https://www.bbc.co.uk/ukrainian/features-russian-51913609' term='COVID'>
Коронавирус: что он делает с организмом
Коронавирус появился лишь в декабре прошлого года, а сегодня ВОЗ официально признает болезнь глобальной пандемией.
Коронавирус появился лишь в декабре прошлого года, а сегодня ВОЗ официально признает болезнь глобальной пандемией.
Большинство случаев протекают легко, но иногда болезнь имеет летальный исход.
Итак, как вирус атакует организм, почему некоторые больные умирают и как его лечить?
Это время от момента заражения до появления симптомов болезни.
Вирус проникает в клетки организма, создает свои копии, которые затем поражают новые клетки.
Коронавирус, который официально назвали Sars-CoV-2, можно "подхватить" при дыхании (если кто кашляет вблизи), или когда вы касаетесь загрязненной поверхности, а затем лица.
Он сначала поражает горло, дыхательные пути и легкие, превращая их в "коронавирусные фабрики", которые производят огромное количество своих копий, которые продолжают "захватывать" еще больше клеток.
На этой ранней стадии вы не будете болеть, а иногда симптомы могут не появиться вообще.
Инкубационный период обычно длится около пяти суток.
8 из 10 человек переносят инфекцию Covid-19 в легкой форме. Главные симптомы - лихорадка и кашель.
Слабость, головная боль и боль в горле - возможны, но не обязательны.
Лихорадка и общее недомогание - это реакция вашей иммунной системы на инфекцию. Она зафиксировала врага и сигнализирует остальному организму, что что-то не так, производя при этом специальные химические вещества - цитокины. Они укрепляют иммунную систему, но вызывают лихорадку и боль в теле.
Covid-19 обычно сопровождает сухой кашель, который в конце концов переходит в кашель с мокротой - густой слизью, содержащей мертвые клетки легких, уничтоженные вирусом.
Эти симптомы лечит постельный режим, обильное питье и парацетамол. Специальная медицинская помощь здесь не нужна.
Такая стадия длится около недели - большинство выздоравливает, потому что их иммунная система победила вирус.
Однако, иногда Covid-19 может вызвать более серьезное состояние.
Если болезнь прогрессирует, это связано с чрезмерной реакцией иммунной системы на вирус. Так возникает воспаление, которое может поражать другие органы.
"Вирус вызывает дисбаланс в иммунной реакции, и как он это делает, мы не знаем", - пояснила доктор Натали Макдермотт из Королевского колледжа Лондона.
Воспаление легких называют пневмонией.
Если бы можно было попасть через рот и трахеи в легкие, мы бы оказались в маленьких воздушных мешочках.
Здесь кислород поступает в кровь, а углекислый газ - выделяется из нее. Но при пневмонии крошечные мешочки начинают наполняться водой, вызывая одышку и затрудненное дыхание.
Тогда некоторым людям нужен аппарат для вентиляции легких, который помогает им дышать.
Считают, что такая форма Covid-19 затрагивает около 14% больных.
По оценкам ученых, количество очень тяжелых случаев составляет около 6%.
На этой стадии организм больше не может бороться, и возникает реальный риск смерти.
Проблема в том, что иммунная система выходит из-под контроля и наносит вред всему организму.
Это может привести к септическому шоку, когда артериальное давление падает до опасно низкого уровня, а органы перестают работать должным образом или полностью выходят из строя.
Если иммунная система не преодолевает вирус, он в конце концов захватывает каждый уголок организма.
Лечение на этой стадии будет высокоинвазивным, в частности с помощью аппарата искусственной вентиляции легких (ЭКМО).
Но иногда поражения слишком серьезны, и органы больше не могут поддерживать жизнедеятельность организма.
По словам врачей, некоторые больные умерли несмотря на все их усилия.
Первые два летальных исхода в китайском Ухане подробно описаны в медицинском журнале Lancet. Пациенты были в целом здоровы, но длительное время курили, и это ослабило их легкие.
Первый, 61-летний мужчина, уже имел тяжелую пневмонию, когда его привезли в больницу.
У него был острый респираторный дистресс-синдром, поэтому его подключили к аппарату искусственной вентиляции. Но тщетно - легкие не выдержали, и сердце перестало биться.
Он умер через 11 дней после госпитализации.
Второй пациент, 69-летний мужчина, также имел острый респираторный дистресс-синдром.
Его подключили к ЭКМО, но этого было недостаточно. Кровяное давление упало, и он умер от тяжелой пневмонии и септического шока.
Следите за нашими новостями в Twitter и Telegram
</doc>
<doc docid='bbc_news-52208345' lang='ukr' type='mono' source_url='https://www.bbc.co.uk/ukrainian/news-52208345' term='COVID'>
Карантинний додаток: як він працюватиме в Україні? Випуск новин
У випуску 7 квітня:
У випуску 7 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_features-52590604' lang='ukr' type='mono' source_url='https://www.bbc.co.uk/ukrainian/features-52590604' term='COVID'>
"Як вилікуюсь, хочу навчитися їздити на велосипеді" - киянка з COVID-19
Більшість українців, які перехворіли на COVID-19, надають перевагу анонімному спілкуванню. А от Олена Ганцяк-Каськів погодилася на інтерв'ю з ВВС News Україна.
Більшість українців, які перехворіли на COVID-19, надають перевагу анонімному спілкуванню. А от Олена Ганцяк-Каськів погодилася на інтерв'ю з ВВС News Україна.
У розмові із кореспондентом ВВС News Україна Альбієм Шудрею вона розказала, що відчуває людина в той момент, коли усвідомлює, що вона підхопила коронавірус, наскільки важливо відчувати підтримку рідних та друзів, що хочеться зробити в першу чергу після перемоги над хворобою.
Пані Олена є головою ГО "Український центр Ненасильницького спілкування і примирення "Простір гідності". Коронавірус у себе вона виявила після повернення з Італії.
Ось її розповідь.
Кінець Youtube допису , автор: BBC News Україна
Відео Альбія Шудрі.
Дивіться відео BBC News Україна в будь-який час - підписуйтеся на наш канал у YouTube.
</doc>
<doc docid='bbc_vert-cap-52149860' lang='ukr' type='mono' source_url='https://www.bbc.co.uk/ukrainian/vert-cap-52149860' term='COVID'>
Ризик вигорання під час пандемії вищий. Що робити?
--
Робота з дому, навчання дітей та догляд за ними, а ще й купа домашніх справ - з початком карантину нам довелося поєднати усе це. Як впоратися з новим стресом?
Вигорання, перевтома на тлі хронічного стресу, добре відома багатьом, насамперед, поколінню міленіалів, які прагнуть встигнути якомога більше.
З початком пандемії Covid-19 вигорання не зникло - воно набуло іншої форми.
Якщо ви серед тих щасливчиків, хто роботу не втратив, ви, напевно, працюєте з дому, намагаючись поєднати це з доглядом за дітьми та іншими нагальними потребами сім'ї.
Повсякденне життя змінилося кардинально, до того ж на нашу голову звалилося безліч питань, з якими раніше ми не стикалися.
Чи треба дезінфікувати продукти, принесені з магазину? Як підтримувати спортивну форму, сидячи вдома? Чи безпечно торкатися картонного пакування? Чи можна обійняти дітей?
І ніби цього було замало, соцмережі бомбардують нас закликами провести час із користю та опанувати щось нове: написати сценарій, зробити шафу або вивчити мальтійську.
Власне, чому б і ні? Ньютон відкрив закон тяжіння, а Шекспір написав "Короля Ліра", сидячи вдома та рятуючись від чуми.
І отже, на нас звалилося виснаження геть іншого виду. Ось чому так важливо усвідомити, що саме з нами відбувається і як не збожеволіти в умовах нових викликів.
Під час пандемії вигорання виникає через інші причини. Фахівці називають це "втомою від ухвалення рішень".
На нас падає потік інформації: "сумні і тривожні новини з усього світу, новий графік навчання дітей, налаштування віддаленої роботи", - каже психолог із Бостона Жанна Корец, яка працює з топменеджерами.
Іншими словами, пандемія Covid-19 змушує нас швидко ухвалювати складні рішення в абсолютно новому контексті.
Проблеми, які потребують нагального рішення, змінюються щогодини. З одного боку, питання життя і смерті - як вберегти свою родину, з іншого - повсякденні турботи, як-от що приготувати дітям на обід.
"Ми ще не звикли до цього нового світу", - додає нью-йоркська журналістка і професор біоетики Елізабет Юко.
Ми намагаємось зрозуміти, як організувати свій день і розставити пріоритети, насамперед, коли наш дім, колись наша фортеця, тепер перетворився на офіс, школу і трохи в'язницю.
Усе це поєднується з тиском ухвалювати розумні та безпечні рішення для себе, своєї родини та наших громад.
Ситуацію ускладнює й те, що наші звичайні механізми долання стресу - спортзал чи заняття з живопису - тепер не доступні. А спроба відволіктися на щось нове насправді може лише посилити вигорання.
Заклики реалізувати новий крутий проєкт, що палко лунають із соцмереж, можуть загнати у ще більший стрес.
Як вивчати нову мову або опановувати суперкорисні навички, коли не встигаєш робити звичні повсякденні речі.
Але кожен має вирішити для себе сам, що йому допомагає, каже Лотта Дірбі, лікарка із клініки Майо, однієї з найбільших медичних науково-дослідних установ у США, яка досліджує вигорання у лікарів.
Комусь до душі медитація або прогулянки наодинці, іншим - зануритися в Netflix.
Головне в запобіганні вигоранню - це не виснажувати себе будь-якою діяльністю.
"Люди тривожаться, що не пишуть наступний роман або не вчаться грі на гітарі чи французькій мові. Вони почуваються невдахами, адже не використовують час, який нарешті отримали", - каже професор Юко.
Не варто вимагати від себе зараз більше, ніж зазвичай, навіть, якщо у вас і з'явився вільний час.
Піклуйтеся краще про своє здоров'я, а не про те, як просувається робота над вашим шедевром чи про його відсутність.
Як розповідає психолог Жанна Корец, у людей додалося безліч нових турбот: фінансова нестабільність, страх втратити роботу, тривога про батьків, розчарування щодо скасованих поїздок.
А вимоги залишилися такими як і були, якщо не більшими, ви повинні добре виконувати свою роботу (якщо вона у вас залишилася) та вирішувати купу нових питань. Усе це сприяє вигоранню.
Що робити? Подивіться на ситуацію ширше. "Це лише період життя і він мине. Це важкий період, між пунктом А і Б може статися багато тривожних речей, але пункт Б існує. І щодня ми наближаємося до нього", - пояснює професор Юко.
Є і хороша новина - можливо, ви опануєте корисні життєві навички за цей час.
Причиною вигорання зазвичай є нереалістичні очікування роботодавця або нас самих, вважає Корец.
Але цілком можливо, що ми вийдемо із пандемії більш гнучкими з новими життєвими навичками, навчившись пристосовуватися до обставин.
"Тож коли ми повернемось до звичного життя, нам буде легше, адже ми навчилися долати труднощі", - впевнена психолог.
Якщо ви розгублені, робіть прості, звичні речі. Для кожного рішення складіть список усіх "за" і "проти". Продумайте ризики.
А втім, мабуть, найкраще, що ви можете зробити під час карантину і що є надійним засобом від вигорання - це не робити нічого.
"Залишаючись вдома, ви вже робите дещо дуже корисне. Тож не роблячи нічого, ви таки щось робите", - підсумовує вона.
Прочитати оригінал цієї статті англійською мовою ви можете на сайті BBC Capital.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_vert-cap-51815202' lang='ukr' type='mono' source_url='https://www.bbc.co.uk/ukrainian/vert-cap-51815202' term='COVID'>
Як перевести на віддалену роботу всю країну
Через епідемію коронавірусу вперше в історії мільйони китайців працюють з дому. Як це змінить корпоративну культуру країни?
Через епідемію коронавірусу вперше в історії мільйони китайців працюють з дому. Як це змінить корпоративну культуру країни?
Тао Юй працювала у стильному офісі в Шанхаї, найбільшому фінансовому центрі Китаю. Вона співробітниця маркетингового відділу німецького автовиробника Porsche.
Але після спалаху коронавірусу 28-річна дівчина, як і десятки мільйонів її співвітчизників, змушена працювати вдома.
Тао родом із провінції Хубей, звідки почалося поширення вірус. Вона працює з будинку своїх батьків в Хуангані, місті з населенням 7,5 мільйонів.
Це друге після Уханя китайське місто, яке найбільше постраждало від епідемії. "Я встаю, снідаю, йду до кімнати і починаю працювати", - розповідає дівчина.
Тао не любить працювати з дому, але так змушені робити майже всі її сусіди, тому що місто на карантині.
"Я хочу показати, що вдома можна працювати так само ефективно, як в офісі, але я переживаю, що мої колеги вважають це нечесним. Вони можуть думати, що робота з дому - це розкіш", - зазначає вона.
У Китаї робота з дому є значно менш поширеною, ніж на Заході. Але з 3 лютого, коли місцева влада та компанії в усій країні попросили працівників залишатися вдома, мільйони китайців вперше відчули плюси та мінуси віддаленої роботи.
Зміни в робочому режимі міст-мільйонників Пекіна, Шанхая і Хуангана підняли попит на додатки для відеоконференцій, як-от WeChat Work компанії Tencent та DingTalk, що належить Alibaba.
Американська компанія Zoom, ще один провайдер відеозв'язку, спостерігає за зростанням своїх акцій на тлі загального спаду на ринку цінних паперів, пов'язаного з епідемією.
Китайці по-різному реагують на експеримент. Дехто скаржиться на настирливих керівників, які не вірять, що з дому можна ефективно працювати.
Декого відволікає родина або їм важко зосередитися в домашніх умовах. Інші ж відзначають кращу продуктивність, а дехто навіть радіє покращенню романтичного життя.
32-річна Сунь Мен із провінції Ляонін працює в Пекіні дизайнером навчальних програм для сайту онлайн-освіти VIPKid.
Вона радіє можливості працювати з дому, тому що тепер їй не треба витрачати чотири години на дорогу до роботи.
Переїхати ближче у родини не було можливості, тому що їхній трирічний син відвідує єдиний муніципальний дитсадок поруч із домом.
Генеральний директор компанії, де працює Сунь, результатами першого місяця віддаленої роботи також задоволений.
В офісі реєстрували час приходу і виходу з роботи. Тепер співробітники надсилають фото "чек-іну" в групу DingTalk та заповнюють щоденні робочі звіти через один із додатків платформи.
Найкраще в роботі з дому, каже Сунь, - це те, що її синові не потрібно чекати до пізнього вечора, щоби побачитись із нею. "Я закриваю свій ноутбук і одразу починаю гратися з ним".
Яка частка китайської робочої сили працювала віддалено до епідемії Covid-19, точно не відомо. 51% підприємств Китаю заявляють, що мають гнучку політику робочого простору, відповідна цифра для США становить 69%.
Однак гнучкість різні організації визначають по-різному.
За винятком креативних агенцій та технологічних стартапів, більшість китайських компаній досить консервативні. Вони мають авторитарний стиль керування та жорсткий контроль дисципліни.
Робота з дому дуже суперечить уявленням босів про те, як слід керувати працівниками, зазначають західні фахівці, які співпрацюють з китайцями.
Жорсткий контроль ускладнює роботу. Як скаржиться 23-річна Ян, продюсер ігрової компанії NetEase, постійні звіти та відеоконференції забирають час від її безпосередньої роботи.
"Боюся, це знижує мою ефективність", - підсумовує дівчина, яка погодилася назвати тільки своє ім'я.
Попри консервативність корпоративної культури, китайські компанії добре оснащені в технологічному плані і мають всі можливості для організації віддаленої роботи.
У багатьох випадках робота з дому допоможе роботодавцям заощадити на захмарній оренді офісів, а працівникам, яким не потрібно добиратися на роботу, зберегти час і сили.
Проте, чи стане віддалена робота більш поширеною в китайських компаніях і в майбутньому - сказати складно.
На думку доцента Пекінського університету Цюнь Лі, який вивчає корпоративну культуру, працівникам така практика має сподобатися.
"Багато китайців проводять мало часу зі своїми родинами. Оскільки робота і дорога до офісу та назад забирають більшість часу, люди постійно відчувають стрес і втому", - каже Лі.
Зараз багатьом стало легше збалансувати робоче і особисте життя.
Але така система, звичайно, підходить не всім галузям. Приміром, у виробництві уявити її важко.
З іншого боку, багато компаній вклали гроші у налаштування віддаленої роботи та навчання співробітників, і це збільшує шанси, що вони користуватимуться цієї системою і надалі.
Змінюється й ставлення. "Автократичний підхід до управління стає менш популярним, і менеджери все більше піклуються про потреби співробітників", - вважає Чжан Сяомен, доцент школи бізнесу Cheung Kong у Пекіні.
29-річна Сінді Сонг, PR-менеджер компанії Ruder Finn, розповідає, що робота з дому має свої плюси і мінуси.
"Ми з чоловіком працюємо в одній кімнаті і заважаємо одне одному", - каже жінка. Але з іншого боку, це мало й позитивний вплив на їхній шлюб.
"Ми були дуже зайняті раніше, поверталися додому надто пізно. Тепер ми проводимо разом більше часу, наші стосунки покращилися", - пояснює Сонг.
Прочитати оригінал цієї статті англійською мовою ви можете на сайті BBC Capital.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_news-51715312' lang='ukr' type='mono' source_url='https://www.bbc.co.uk/ukrainian/news-51715312' term='COVID'>
Коронавірус: як Південна Корея бореться з covid-19 – випуск новин
У випуску новин 2 березня:
У випуску новин 2 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!

</doc>
<doc docid='bbc_news-52075851' lang='ukr' type='mono' source_url='https://www.bbc.co.uk/ukrainian/news-52075851' term='COVID'>
Хроніки коронавірусу: мільйони без грошей і їжі в Індії
Через запровадження жорсткого карантину мільйони людей в Індії залишились без грошей та їжі.
Через запровадження жорсткого карантину мільйони людей в Індії залишились без грошей та їжі.
В Індії живе близько 1,3 млрд людей. Про карантин їх попередили менше, ніж за чотири години до його початку. Люди почали масово скуповувати їжу і ліки. Їм заборонили залишати оселі.
Через такі заходи мільйони людей залишились без роботи і коштів для існування.
Транспорт в країні зупинився.Тисячі людей, які працюють у великих містах, а живуть далеко у селах, не змогли дістатися додому.
Один робітник помер, коли намагався пройти пішки відстань у 270 км до своєї домівки, повідомляє агенція Reuters.
Офіційно в Індії 900 інфікованих коронавірусом. Проте є припущення, що насправді кількість заражених набагато вища.
Також є побоювання, що спалах в Індії, одній з найбільш густонаселених країн світу, може призвести до катастрофи. Поки повідомляється, що 20 людей загинули.
Тим часом свої кордони у зв'язку з коронавірусом повністю закрила Росія.
Однак, ця заборона не стосуються людей, які проживають "на територіях окремих районів Донецької та Луганської областей України", і які мають паспорти РФ.
У неділю, 29 березня, з Москви до Києва має повернутися потяг, який вивозить українців з РФ.
Місто Ухань, звідки почалась пандемія, почало навпаки поступово відкриватися після майже двомісячної ізоляції. Проте Китай тимчасово заборонив в'їзд іноземців до країни.
Нові випадки зараження там траплялися саме  через завезений з-за кордону вірус.
У Південній Кореї вперше відзначили позитивний рекорд. Від коронавірусної хвороби одужало більше людей, ніж захворіли.
За даними університету Джона Хопкінса, захворіли на коронавірусну хворобу у світі 622 тисяч людей, померли - 28 тисячі. Але є і хороші новини - 135 тисячі видужали.
В Україні також видужують після коронавірусної хвороби.
У Запорізькій області виписали першу пацієнтку, якій поставили діагноз Covid-19.
А на Тернопільщині інфікувалися коронавірусом 21 медпрацівник. У Чернівецькій області троє інфікованих перебувають у важкому стані. Вони - на кисневій дотації.
В Україні, станом на ранок 28 березня, було 311 підтверджених випадків коронавірусної хвороби. П'ятеро людей вже одужали.
Найбільше хворих у регіонах:
В Україні від коронавірусу померли восьмеро людей.
На жаль, ваш браузер не може відобразити мапу
В'їзди і виїзди у Києві не закривають, але контролюють. Про це заявив радник мера Києва Володимир Бонадренко. Чиновник розповів, що на в'їздах у місто планують вибірково міряти температуру у пасажирів та водіїв. У разі погіршення ситуації, міряти температуру будуть всім.
А ще у Києві через коронавірус перенесли кінофестиваль "Молодість" і "Книжковий Арсенал". Обидві події мали відбутися у травні, але пройдуть у серпні.
Італія найбільше у Європі страждає від коронавірусу. Там 86 тисяч хворих, померли понад 9 тисяч людей. Майже все у країні закрито і людям наказано сидіти вдома. Видужали - 10 тисяч людей.
Оновлюється...
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52015627' lang='ukr' type='mono' source_url='https://www.bbc.co.uk/ukrainian/news-52015627' term='COVID'>
Чи правда, що молодь хворіє на коронавірус в легкій формі

Тоді як люди у всьому світі ізолюють себе на карантині, п'яні студенти влаштовують вечірки на пляжах Маямі у Флориді.
Молоді люди часто думають, що вони невразливі, але це не так.
"Якщо я підчеплю коронавірус, значить, так тому і бути. І я не дозволю цьому перешкодити мені радіти життю", - сказав на камеру один з парубків на пляжі.
Відео розійшлося по інтернету та обурило користувачів.
У США люди задаються питанням - чи достатньо доступно медики пояснюють молодим людям ситуацію з вірусом.
Дані про випадки захворювання у країні говорять про те, що він не менш небезпечний для молодих порівняно з іншими віковими групами.
Зараз проводиться недостатньо тестування, щоб точно сказати, хто більш схильний до зараження і які механізми передачі вірусу.
Досі медики робили приблизні прогнози за віковими групами, і вважалося, що молодих пацієнтів буде незначна кількість.
Однак остання доповідь Центру з контролю й профілактики захворювань США (CDC) показує, що співвідношення може бути зовсім іншим.
Автори доповіді проаналізували 2500 підтверджених випадків коронавірусу і відзначили, що 20% хворих - люди віком від 20 до 44 років і 38% - від 20 до 54 років.
За їхніми даними, 20-30-річні не набагато рідше потрапляють до лікарень, ніж 50-60-річні.
При цьому, дійсно, більшість померлих від Covid-19 - літні люди. 14,8% всіх смертельних випадків у світі припадає на пацієнтів старше 85 років і лише 0,2% на тих, кому немає 40.
Але це не означає, що молодий організм не може підчепити вірус або переносить захворювання в більш легкій формі.
Автори доповіді CDC також відзначають, що лише деякі молоді пацієнти з діагнозом Covid-19 потребували інтенсивної терапії, зазвичай у них захворювання протікає в менш важкій формі. Але навіть це створює навантаження на систему охорони здоров'я.
За офіційними даними, опублікованими минулого тижня в Італії, 12% хворих, доставлених в реанімації, належать до вікової групи 19-50 років. Інформація, що надходить з Франції, також говорить про те, що кількість заражених серед молоді зростає.
Деякі експерти при цьому закликають стримано ставитися до нових даних.
За статистикою, серед молоді менше випадків зараження Covid-19, але будь-яка людина незалежно від віку може бути носієм.
Марк Ліпсітц, професор епідеміології з Гарвардської школи охорони здоров'я, в коментарі ВВС сказав, що здивований рішенням CDC випустити таку доповідь.
Тестування в США і в багатьох інших країнах світу проводилося тільки в трьох визначених групах: серед людей, які повернулися із зони епідемії; серед тих, хто контактував з людьми з підтвердженим діагнозом, і в разі появи яскраво виражених симптомів.
Дані в усіх трьох категоріях збиралися різними методами, і робити висновки на їх основі невірно, так як немає цілісної картини, вважає експерт.
"Думаю, точно можна сказати, що в цілому у молодих людей хвороба протікає в легшій формі, але і серед них можуть бути дуже важкі випадки", - говорить професор Ліпсітц.
Тому, вважає експерт, в цьому випадку не може застосовуватись стратегія вироблення "групового імунітету". Молодь - дуже численна група, навіть невеликий відсоток важких хворих серед них - це багато в абсолютних цифрах.
Обнадіює той факт, що діти та підлітки майже не потрапляють до лікарні з коронавірусом. Статистика всіх без винятку країн показує, що населення молодше 19 років набагато меншою мірою піддається Covid-19. Вчені поки що не розуміють, чому так відбувається.
Останні дані також показують, що молоді і здорові, навіть самі не хворіючи, можуть бути носіями вірусу і передавати його людям із груп ризику - літнім та хворим на хронічні захворювання.
ВООЗ і влада США продовжують закликати: мийте руки, тримайте дистанцію і уникайте вечірок на Маямі-Біч.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52240891' lang='ukr' type='mono' source_url='https://www.bbc.co.uk/ukrainian/news-52240891' term='COVID'>
Коронавірус в Україні: новий рекорд та обмеження пересування на вихідних
В Україні підвищується динаміка поширення коронавірусу - 311 випадків COVID-19 за добу.
В Україні підвищується динаміка поширення коронавірусу - 311 випадків COVID-19 за добу.
Такі дані дає МОЗ на ранок 10 квітня. Минулий рекорд поширення був напередодні - понад двісті.
Загалом же в Україні зафіксували вже 2 203 випадки коронавірусної хвороби.
69 людей померли. 12 з них - за добу. Вчора МОЗ повідомляв про 57 померлих.
У попередню добу було 5 померлих.
61 пацієнт вже одужав.
На жаль, ваш браузер не може відобразити мапу
Головний санітарний лікар Віктор Ляшко заявив, що приріст хворих за день склав 33%.
Але й кількість хворих, які одужали, також зросла - на 16%.
Пан Ляшко вказав, що в Україні почнуть обов'язково робити тест на коронавірус усім хворим на пневмонію.
Контент недоступний
Найбільше хворих у Чернівецькій області (366 випадків), Києві (348 випадків), Івано-Франківській області (254 випадки), на Тернопільщині (196 випадків) і Київщині (140 випадків).
У деяких областях Західної України цими вихідними запроваджують особливий режим пересування.
На Волині з 13:00 суботи до 06:00 понеділка людей попросили не виходити з дому та придбати необхідні продукти та ліки заздалегідь.
Такі обмеження запроваджують не вперше - минулими вихідними вони діяли зокрема у Тернопільській і Чернівецькій областях.
Цими вихідними заходи у Чернівецькій області будуть ще жорсткішими: обмежать роботу всіх торгівельних об'єктів, крім аптек. А АЗС в області будуть працювати лише для заправки машин служб екстреної допомоги.
Крім того, Київська ОДА рекомендувала органам місцевого самоврядування області обмежити пересування та перебування людей в громадських місцях на вихідних та у свята.
Ідеться про такий час: з опівдня суботи 11 квітня до шостої ранку понеділка 13 квітня, а також на великодні світа - з опівдня 18 квітня до шостої ранку 21 квітня.
Київська ОДА просить місцеві органи, зокрема, обмежити доступ людей до місць поховань. Він має відбуватися  із дотриманням правил карантину: не більш, як по двоє людей та у захисних масках.
Тим часом, на Миколаївщині все ще не зафіксовано жодного випадку.
Пан Ляшко повідомив, що вчора він провів інспекцію у Миколаєві. Спеціальна група займалась відбором зразків на хворобу для проведення аналізів у сусідніх областях.
Порушень не виявили, але ситуацію з проведенням тестів у регіоні він хоче покращити.
Приховування можливих захворювань на коронавірус у регіоні наразі не виявили.
9 квітня Віктор Ляшко заявив, що очікуваного піку епідемії 14 квітня може і не бути.
"Ми можемо його обійти, якщо будемо дотримуватися карантинних заходів. До введення карантинних заходів пік очікувався на 14 квітня. Зараз математичне моделювання показує, що 14 квітня піку у нас не буде", - заявив він в ефірі каналу 1+1.
Хочете отримувати найважливіші новини в месенджер? Підписуйтеся на наш Telegram або Viber!
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52434393' lang='ukr' type='mono' source_url='https://www.bbc.co.uk/ukrainian/news-52434393' term='COVID'>
Жінка "померла" від Covid-19 і прах віддали родині. Але вона отямилась
74-річна еквадорська жінка, яку оголосили мертвою від коронавірусу, виявилась живою. Її переплутали з померлою й навіть відправили родині прах.
74-річна еквадорська жінка, яку оголосили мертвою від коронавірусу, виявилась живою. Її переплутали з померлою й навіть відправили родині прах.
Родині Альби Марурі повідомили про її смерть минулого місяця, а пізніше надіслали прах.
Але пані Марурі прокинулася з тритижневої коми в лікарні минулого четверга й попросила лікарів покликати її сестру.
Її родина була у захваті від новини - але тепер незрозуміло, чий прах у них вдома.
Лікарня вибачилася за помилку.
Пані Марурі живе в місті Гуаякіль, епіцентрі спалаху коронавірусу в Еквадорі.
Еквадор сильно постраждав від пандемії, в ньому зареєстрували понад 22 000 випадків хвороби та майже 600 смертей.
За даними місцевої газети El Comercio, пані Марурі поклали до лікарні минулого місяця з високою температурою та ускладненим диханням.
27 березня її родині повідомили, що вона померла. Їм показали труп у лікарняному морзі, але родичів тримали на великій відстані через страх заразитись.
Племінник пані Марурі, Хайме Морла, заявив, що чиновники лікарні вважали, що це була його тітка.
De no creer. Alba Maruri, 74 años, paciente de Covid-19 fue dada por muerta el 27 de marzo en hospital del Suburbio y su familia recibió sus cenizas. Resulta que cremaron a otra persona y Alba estuvo inconsciente 3 semanas hasta ayer, que preguntó por su hermana. #Guayaquil pic.twitter.com/vuTvbrGpz8
Кінець Twitter допису , автор: @lahistoriaec
"Я боявся бачити її обличчя", - заявив він AFP.
"Я був за півтора метра від тіла. У неї було таке ж волосся, той самий відтінок шкіри".
Тіло забрали для кремації, а попіл відправили родині.
Але у четвер пані Марурі прийшла до тями та сказала здивованим лікарям своє ім'я.
Вона надала їм свій домашній номер телефону і попросила сестру Ауру забрати її.
Представники лікарні відвідала будинок родини, щоб вибачитися. Лікарня минулого місяця була в хаосі через кількість випадків хвороби та смертей.
"Це диво. Майже місяць ми думали, що вона померла. Уявіть собі", - сказала Аура. "А я маю чужий попіл".
Родина хоче, щоб влада виплатила їм компенсацію та відшкодовувала витрати на кремацію.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52089397' lang='ukr' type='mono' source_url='https://www.bbc.co.uk/ukrainian/news-52089397' term='COVID'>
Карантин в Африці: без алкоголю, сигарет та прогулянок з собаками

Африка наразі ще залишається континентом з найменшим рівнем поширення коронавірусу. Лікарі виявили тут станом на 31 березня майже 6000 випадків, 197 людей померли. Проте частина країн вже почала запроваджувати жорсткий карантин або комендантську годину.
Хоча в багатьох країнах Африки літні люди складають невелику частку населення, тут є чимало людей з послабленою імунною системою - ВІЛ-інфіковані, хворі на туберкульоз (за даними ВООЗ, 25% смертей від цієї хвороби припадає саме на Африку) або малярію, люди, які голодують або недоїдають. Всі вони є уразливою категорією для коронавірусу.
Тож пандемія викликала неабияке занепокоєння в деяких місцевих лідерів. А гендиректор ВООЗ Тедрос Аданом Гебреісус, який раніше був очільником МЗС Ефіопії, порадив африканцям "прокинутися і готуватися до найгіршого".
Найбільш суворий карантин встановили у Південно-Африканській Республіці, де захворіла найбільша кількість людей на континенті - станом на 31 березня 1353 людей, з яких п'ятеро померли.
Президент ПАР Сиріл Рамафоса запровадив карантин 26 березня на три тижні. Обмеження стали безпрецедентними з часу падіння режиму апартеїду у країні майже 30 років тому.
У країні заборонили всі зібрання, продаж алкоголю та сигарет, виходити на вулицю для пробіжок або прогулянок з собаками, можна залишати будинки лише для купівлі важливих продуктів у супермаркеті чи аптеці.
"Без рішучих дій кількість заражених людей швидко зросте з кількох сотень до десятків тисяч, а протягом декількох тижнів - до сотень тисяч", - попередив президент ПАР, який вперше одягнув військову форму, оголошуючи про карантин.
"Це надзвичайно небезпечно для населення, як у нас, з великою кількістю людей із послабленим імунітетом через ВІЛ та туберкульоз, а також через високий рівень бідності та недоїдання", - додав він.
Контролює дотримання карантину поліція та армія, подекуди створили блокпости.
Президент Рамафоса також оголосив створення фонду солідарності для допомоги малому бізнесу. Дві найбагатші родини країни - Оппенгеймери та Руперти - пожертвували до цього фонду по 58 млн доларів.
Окрім того, Південна Африка споруджує стіну висотою 1,8 метра на кордоні з Зімбабве, побоюючись, що мешканці сусідньої країни втікатимуть від медичної допомоги в ПАР.
Президент Зімбабве Еммерсон Мнангагва минулого тижня оголосив у країні стан національної катастрофи.
Це сталося через два тижні після заяви міністерки оборони країни Оппа Мучінгурі-Кашірі, яка назвала коронавірус проблемою західних країн.
"Коронавірус - це Божа кара країнам, які наклали на нас санкції. Трамп має знати, що він не Бог", - заявила чиновниця на мітингу правлячої партії 14 березня, ігноруючи, що спалах почався у дружньому до Зімбабве Китаї.
Пізніше президент Зімбабве Мнангагва заборонив всі зібрання та закрив школи, а з 30 березня запровадив жорсткий карантин на 21 день.
Як повідомляє з Зімбабве кореспондентка ВВС Шингаї Ньока, в перший день карантину вулиці столиці країни спорожніли, дотримання карантину забезпечують силовики.
Країна вже страждає від економічної кризи, високого безробіття та посухи, і наслідки поширення коронавірусу тут можуть бути руйнівними.
Уряд пообіцяв надати допомогу мільйону домогосподарств, але її потребуватимуть ще чимало зімбабвійців.
Водночас сотні лікарів та медсестер в Зімбабве відмовляються працювати, поки їм не нададуть захисний одяг. Вони наводять чиновникам статистику смертності серед їхніх колег в Італії.
Офіційно в країні коронавірус мають семеро людей, один з хворих - відомий 30-річний тележурналіст - помер.
Експерти застерігають, що кілька десятиліть економічних проблем серйозно послабили можливості Зімбабве протидіяти пандемії.
Уряд 12-мільйонної Руанди - країни з найвищою щільністю населення на континенті - запровадив двотижневий карантин 22 березня. Тут на коронавірус захворіли 75 людей.
Деякі сезонні робітники мусили повернутися до своїх сіл зі столиці Кігалі, аби уникнути голоду.
Вільно пересуватися вулицями можуть медики, працівники супермаркетів та журналісти. Роботу громадського транспорту припинили.
Кореспондент ВВС Жан Клод Мвамбутса повідомляє, що 23 березня поліцейські застрелили двох молодиків у столиці Руанди Кігалі, які, за офіційною інформацією, порушили режим карантину і напали на силовиків.
Один з найбільш уражених коронавірусом регіонів - Західна Африка, і саме тут карантинні обмеження завдали болючого удару по традиціях.
Найбільша кількість захворювань тут припадає на 5 країн:
Гана оголосила про запровадження карантину у трьох найбільш населених містах країни на два тижні, починаючи з 30 березня.
Ще раніше, 6 березня, президент Гани Нана Акуфо-Аддо показав, що треба відмовитися від рукостискань, а пізніше оголосив про заборону масової участі у похороні.
Як розповіла ВВС ганійська журналістка Елізабет Охене, ці заборони мали важкий психологічний вплив на ганійців. Адже за місцевою традицією не потиснути руку є проявом ворожості, а похорон обов'язково має бути масовим та якомога величним.
"Не існує такого поняття, як приватне поховання в нашому мисленні, похорони - це величезні, величні та регулярні обряди. Наше життя обертається навколо похоронів", - зазначає вона.
"Індустрія громадського харчування покладається на похорон, щоб вижити, текстильній промисловості потрібні замовлення, кравці та кравчині зайняті здебільшого тому, що вони роблять одяг для похорону; хорові колективи, організатори заходів, транспорт, виробники та продавці алкогольних та безалкогольних напоїв зникнуть без похоронних церемоній", - пояснює журналістка.
У Нігерії, де проживає понад 200 млн людей, президент Мухаммаду Бухарі оголосив про двотижневий карантин в найбільшому місті країни Лагосі та у столиці Абуджі, починаючи з 30 березня.
У Буркіна-Фасо, яка першою зазнала спалаху коронавірусу, влада ще всередині березня оголосила карантин в школах, до кінця квітня заборонила будь-які демонстрації, а пізніше тимчасово скасувала усі колективні молитви в церквах та мечетях.
Інший регіон, уражений коронавірусом, - Північна Африка. Серед країн регіону станом на 31 березня найгірша ситуація склалася у Єгипті.
Як відповідь на поширення коронавірусу в Єгипті з 19 березня запровадили комендантську годину з 19:00 до 7:00 - кафе, бари, ресторани не можуть працювати у цей час.
З 21 березня відмовилися від колективних богослужінь мечеті та Коптська православна церква.
Тим часом єгипетські знаменитості поширили в соцмережах відео, в якому закликають єгиптян не вірити чуткам про те, що коти чи собаки розповсюджують коронавірус. Через ці чутки у країні почали викидати на вулицю домашніх тварин. ВООЗ нагадує, що немає жодних доказів, що коти чи собаки можуть бути носіями коронавірусу Covid-19.
В Алжирі з 12 березня запровадили карантин у школах, 17 березня тимчасово заборонили колективні молитви у мечетях, а з 23 березня запровадили комендантську годину у найбільш населених містах.
У Марокко карантин у школах запровадили з 16 березня, а 20 березня оголосили надзвичайний стан в усій країні.
Заборонили відвідувати публічні місця без офіційних дозволів місцевої влади, першочергове право доїхати на роботу забезпечують працівникам ключових секторів - лікарень, супермаркетів, телекомунікацій, держустанов.
Король Марокко Мухаммед VI оголосив 15 березня про створення спеціального фонду обсягом 1 млрд доларів для допомоги медичній системі та постраждалим секторам економіки.
Міністерство фінансів Марокко 27 березня повідомило про виділення 200 млн доларів для придбання необхідних речей для лікарень - 1100 ліжок для відділень інтенсивної терапії, 550 апаратів штучного дихання, 100 тисяч тест-систем на коронавірус, повідомляє Reuters.
Уряд Марокко планує збільшити кількість місць в реанімації з 1640 до 3000. ЄС планує перенаправити заплановану для Марокко допомогу обсягом 450 млн євро на боротьбу з коронавірусом.
А в Тунісі 150 робітниць та робітників фабрики Consomed оголосили про самоізоляцію на місяць, аби забезпечити країну медичними масками. Вони випускають по 50 тисяч масок на день.
Співробітниця фабрики Хаула Ребхі повідомила BBC, що сильно сумує за сім'єю, але близькі підтримали її рішення.
"Мій чоловік та 16-річна донька підтримали і заохотили мене до цього", - сказала пані Ребхі, яка відповідає за виробничу лінію.
Співробітники фабрики мають гуртожиток та зони для відпочинку поряд з фабрикою.
Африканські країни цього разу не можуть сподіватися на велику допомогу з боку західних країн, які опинилися в епіцентрі пандемії.
На цьому тлі допомогу вже надає китайський мільярдер, засновник Alibaba Джек Ма.
Він пообіцяв кожній з 54 країн Африки 20 тисяч тестів, 100 тисяч медичних масок та 1000 захисних комбінезонів для лікарів. Загалом це становить понад мільйон тестів, 60 тисяч захисних костюмів та 6 мільйонів масок.
Ця допомога вже прибула до Ефіопії, яка розподіляє допомогу, і 39 країн Африки станом на 29 березня вже отримали її.
Релігійних лідерів у низці країн Африки критикують через те, що вони не хочуть відмовлятися від масових богослужінь.
У Нігерії нобелівський лауреат з літератури Воле Шоїнка розкритикував релігійних лідерів, які провели богослужіння 23 березня за участі тисяч вірян і проігнорували заклики щодо дотримання соціальної дистанції.
"Що уряд повинен зробити в таких випадках - це взяти до відома цих противників здорового глузду та забезпечити їхнє покарання після закінчення цієї кризи", - повідомив письменник у коментарі кореспонденту ВВС.
Письменник закликав уряд сформувати достатню кількість центрів ізоляції та забезпечити запасами аптеки.
Минулого тижня низка лідерів християнських громад в Нігерії та Кенії почали закликати вірян молитися вдома.
"Бог чує наші молитви, де б ми не були. Нам не потрібно йти до якогось місця, аби Бог почув наш голос", - заявив пастор Мілтон Джумба з Найробі (Кенія).
Олександр Мішин
Співзасновник Центру дослідження Африки
Наразі Африка є найменш постраждалим континентом від поширення COVID-19. Невеликий процент населення літнього віку та низька залученість до світового туризму дають їй переваги перед обличчям коронавірусної загрози, але насторожує слабкість систем охорони здоров'я у регіоні, корупція та інституційна слабкість держав.
Пандемія в Африці завдасть удару по сировинних економіках, зокрема по країнах, де видобувають нафту, мідь, боксити, вугілля.
Падіння попиту на сировину на світових ринках, особливо на тлі уповільнення економіки Китаю, може призвести до різкого скорочення бюджетних надходжень в Нігерії, Анголі, Алжирі та Республіці Конго (нафта), ДР Конго та Замбії (мідь), Гвінеї (боксити), Мозамбіку, Південно-Африканській Республіці.
З початку року ціни на мінеральну сировину в світі знизилися. І тепер африканці дуже залежні від того, наскільки швидко відновиться виробництво в Китаї.
Водночас наявність тісних зв'язків з Пекіном дозволяє багатьом африканським лідерам розраховувати на пріоритетну підтримку Піднебесної у боротьбі з коронавірусом.
Також, безумовно постраждає сфера туризму, яка дає до 8-9% ВВП Африканського континенту.
Найбільшу проблему це становить для Єгипту, Марокко, Кенії, Руанди, ПАР, Ботсвани та Ефіопії.
Окрім того, пандемія відволікає увагу світової громадськості та урядів від боротьби з сараною в  східній Африці.
В Кенії, Ефіопії, Сомалі, Еритреї понад 20 мільйонів людей опинилися під загрозою голоду, особливо в світлі того, що до червня 2020 року, за розрахунками ФАО, чисельність сарани може вирости в 400 разів.
З одного боку це відкриває можливості для країн експортерів-продовольства, в тому числі України, але в умовах скорочення фондів міжнародної допомоги для країн Африки їхня платоспроможність буде обмеженою.
Ще одним економічним ефектом від пандемії для країн Африки виступає проблема великих боргів, зокрема перед Китаєм. Це може загрожувати "коронавірусними дефолтами", і аби цього уникнути, Afreximbank вже відкрив кредитну лінію на 3 млрд. доларів.
І врешті-решт закриття кордонів країн Африки через коронавірус може загальмувати континентальну інтеграцію і зірвати намічені ініціативи зі створення безбар'єрного простору в рамках Африканського Союзу.
На цьому тлі є загроза зростання авторитарних тенденцій, активності терористів, пізніше можливі державні перевороти та виникнення революційних ситуацій.
Наприклад, в Гвінеї 22 березня, попри загрозу поширення коронавірусу, пройшов референдум, на якому 82-річний президент Альфа Конде проштовхнув конституційні поправки, які дозволяють йому переобратися на третій термін. Те, що світ зайнятий вирішенням проблеми коронавірусу полегшує подібні дії, хоча в протестах у країні загинули люди.
На тлі пандемії зростає активність терористів. Ми вже бачимо, як джихадисти посилюють свої позиції у Західній Африці - в Малі та Буркіна-Фасо, здійснюють напади в Нігерії та в Чад, де угруповання "Боко Харам" нещодавно вбило майже сотню військових.
Джихадисти також розширюють зону контролю на півдні Африки - в Мозамбіку.
Хочете отримувати найважливіші новини в месенджер? Підписуйтеся на наш Telegram або Viber!

</doc>
<doc docid='bbc_features-russian-52395098' lang='ukr' type='mono' source_url='https://www.bbc.co.uk/ukrainian/features-russian-52395098' term='COVID'>
Коронавирус: мог ли он "убежать" из лаборатории?
Сотрудники американского посольства в Пекине до начала пандемии коронавируса 2019-nCoV были озабочены режимом безопасности в Уханьской вирусной лаборатории, следует из опубликованных американскими СМИ дипломатических телеграмм. Что это значит и можно ли этому верить?
Сотрудники американского посольства в Пекине до начала пандемии коронавируса 2019-nCoV были озабочены режимом безопасности в Уханьской вирусной лаборатории, следует из опубликованных американскими СМИ дипломатических телеграмм. Что это значит и можно ли этому верить?
Дипломатические телеграммы Государственного департамента США попали в редакцию газеты Washington Post. Из них следует, что за два года до начавшейся в китайском городе Ухань пандемии коронавируса сотрудники посольства США в Пекине несколько раз посещали лабораторию Уханьского института вирусологии.
В Ухань ездили научные сотрудники посольства, уточняют в газете. По итогам визита они отправили в Вашингтон два предупреждения о состоянии лаборатории в Ухане.
В этих телеграммах выражалась озабоченность дипломатов в связи с недостатками систем и процедур безопасности в лаборатории.
"Общаясь с учеными в лаборатории института, они заметили, что среди персонала не хватает квалифицированных техников", - цитирует газета одну из телеграмм. В той же телеграмме говорится о нехватке другого персонала, необходимого лаборатории с высоким уровнем защиты.
Последний визит американских дипломатов в лабораторию состоялся 27 марта 2018 года, пишет Washington Post.
Ранее на телеканале Fox News появился сюжет, в котором со ссылкой на источники, знакомые с первыми действиями Пекина во время эпидемии, утверждалось, что вирус был передан от летучей мыши человеку в лаборатории института.
В четверг вечером сюжет Fox News прокомментировал Дональд Трамп. "Мы слышим эту историю все чаще и чаще, - сказал он. - Вы говорите о нескольких источниках, в этом случае их действительно можно называть источниками. Мы ведем очень тщательное расследование".
Лаборатории, где изучают вирусы и бактерии, следуют стандартам процедур безопасности, известным как система BSL (Biosafety Level).
В соответствии с ней лаборатории делятся на четыре категории по уровню безопасности.
Уровень BSL-1 - самый низкий. Его получают лаборатории, которые работают с хорошо известными биологическими агентами, не представляющими опасности для человека.
Чем выше уровень лаборатории, тем больше в ней систем безопасности и сдерживания, и тем опаснее вещества, с которыми она работает.
Самый высокий уровень - четвертый (BSL-4). Его присваивают лабораториям, работающим с самыми опасными патогенами - вирусом Эболы, марбургским вирусом и оспой, которую исследуют только в двух институтах, в России и США.
Стандарты BSL применяются во всех странах, иногда с небольшими вариациями.
"У русских, например, самые закрытые лаборатории - это первый уровень, а самый низкий уровень безопасности - четвертый, то есть стандарт перевернут. Но процедуры и требования к инфраструктуре похожи", - говорит эксперт по биологической безопасности из Королевского колледжа Лондона Филиппа Ленцос.
Стандарты BSL опубликованы Всемирной организацией здравоохранения, но их соблюдение не закреплено никакими международными договорами.
"Их разработали в интересах безопасности сотрудников лабораторий, которые не хотят заразиться сами и заразить окружающих, и в интересах окружающей среды, чтобы предотвратить случайные утечки", - говорит Ленцос.
"Но если вы хотите делать проекты с международными партнерами, то они потребуют, чтобы ваша лаборатория соответствовала определенным стандартам. Или если вы хотите продавать свой продукт на рынке, или оказывать определенные услуги, например, проводить тестирование - везде требуется соответствовать стандартам", - добавляет она.
Уханьский вирусологический институт получал финансовую помощь от США. В телеграммах, опубликованных Washington Post, американские дипломаты просят увеличить финансирование.
Если коротко, то мы не знаем. Исходя из опубликованной информации, говорить о конкретных нарушениях трудно.
Нарушения могут возникнуть в области доступа к образцам в лаборатории, недостатка квалификации сотрудников или слишком редких курсах повышения квалификации, говорит Филиппа Ленцос.
Но были ли жалобы американских дипломатов чем-то из ряда вон выходящим?
Чрезвычайные ситуации в этой сфере не редкость. В 2014 году в центре Вашингтона в картонной коробке нашли несколько образцов вируса оспы. В 2015-м американские военные случайно отправили живые споры сибирской язвы вместо мертвых в девять лабораторий по всей стране и на военную базу в Южной Корее.
Стандарты в лабораториях с низким уровнем безопасности разнятся, и утечки - не редкость, хотя не все они попадают в новости.
Однако лабораторий четвертого уровня в мире не так много. Единого официального списка нет, но некоторые списки относят к ним и уханьскую.
Такие лаборатории строятся в соответствии с очень жесткими нормативами, потому что работают с самыми опасными из известных науке веществ. Как правило, там редко происходят утечки. Именно поэтому к претензиям в адрес систем безопасности таких лабораторий стоит относиться серьезно.
Следите за нашими новостями в Twitter и Telegram
</doc>
<doc docid='bbc_news-52283789' lang='ukr' type='mono' source_url='https://www.bbc.co.uk/ukrainian/news-52283789' term='COVID'>
Коронавірус і економіка: МВФ прогнозує найгіршу кризу за майже 100 років
Міжнародний валютний фонд (МВФ) прогнозує, що через пандемію COVID-19 та карантинні заходи у більшості країн цього року світова економіка впаде на 3%.
Міжнародний валютний фонд (МВФ) прогнозує, що через пандемію COVID-19 та карантинні заходи у більшості країн цього року світова економіка впаде на 3%.
У розвинених країнах падіння буде удвічі більшим - понад 6%.
Лише три місяці тому, у січні, до того, як світом почав ширитися новий коронавірус, фахівці фонду передбачали, що у 2020 світова економіка зросте на 3,3%.
Загальні втрати світової економіки цього року становитимуть близько 9 трлн доларів, вважають в МВФ. Це більше, ніж економіки таких потужних країн як Японія та Німеччина взяті разом.
Для порівняння у МВФ нагадали, що, наприклад, під час останньої світової фінансової кризи 2009 року світова економіка скоротилася лише на 0,1%. І тоді економіки країн, що розвиваються, не падали, а, навпаки, стали драйвером відновлення.
А особливість економічної кризи, зумовленої поширенням коронавірусу, полягає у тому, що одночасно великі втрати несуть як розвинені країни, так і країни, що розвиваються.
Раніше у МВФ назвали нинішню кризу найгіршою від часів "Великої депресії" 30-х років ХХ сторіччя.
Водночас, як уточнила головний економічний радник МВФ та директор департаменту досліджень Гіта Гопінат, нинішня криза поки що є не такою масштабною. Під час "Великої депресії" економіки розвинених країн світу впали на 16%, а а заглом у світі падіння становило близько 10%.
В МВФ наголошують: одним із головних ризиків нині є повна невизначеність, а відтак робити точні прогнози досить важко.
Проте, якщо заходи з боротьби із коронавірусом, до яких нині вдаються практично усі країни світу, будуть ефективними, то вже наступного року економіку світу очікує швидке одужання.
У МВФ очікують зростання на 5,8% у 2021 році.
Якщо ж поширення коронавірусу не вдасться приборкати, і у 2021 році відбудеться друга його хвиля, у МВФ не виключають подальшого падіння економіки - до 8%.
Українська економіка цього року може скоротитися на 7,7%,  вважають в МВФ. Втім, вже наступного року  вона може відновитися і зрости на 3,6%.
Ухвалені напередодні зміни до бюджету України на 2020 рік розраховані на прогнозі, що українська економіка уповільниться на 3,9%.
Економіки країн євро можуть скоротитися на 7,5%, а усіх європейських країн - на 6,6%, прогнозують в МВФ.
Прогноз для Росії - "мінус" 5,5%.
Економіка США - найпотужнішої країни у світі - може скоротитися на 5,9%. Це найбільше падіння від 1946 року.
У МВФ вважають, що те, наскільки швидко відновлюватимуться економіки тих чи інших країн після кризи, залежить від того, до яких кроків вдаються уряди вже зараз, під час карантину.
Зокрема, як заявила головний економічний радник МВФ, дуже важливо, аби і домогосподарства, і бізнес отримав достатньо підтримки. Тоді, після завершення пандемії, економіка зможе швидше "залікувати рани", бізнес швидко відновить виробництво, а люди - споживання.
В цьому сенсі, твердить Гіта Горінат, "немає різниці між порятунком життя і рятуванням життєзабезпечення".
В МВФ також застерегли країни від "деглобалізації" - відмови від переваг, які світова економіка мала від глобалізації до кризи, особливо у виробництві і торгівлі.
"Це не час, коли варто відмовлятися від досягнень глобалізації", - заявила представниця МВФ.
Раніше МВФ заявив, що готовий надати країнам, що потерпають від коронавірусу, допомогу на загальну суму до 1 трлн доларів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52467898' lang='ukr' type='mono' source_url='https://www.bbc.co.uk/ukrainian/news-52467898' term='COVID'>
Від COVID-19 в Україні щодня одужують сотні людей - МОЗ
Кількість українців, які одужали від коронавірусної хвороби, перевищила 1100 людей. А померло за весь час пандемії у понад чотири рази менше - 250.
Кількість українців, які одужали від коронавірусної хвороби, перевищила 1100 людей. А померло за весь час пандемії у понад чотири рази менше - 250.
За минулу добу в Україні захворіло на COVID-19 456 людей. З них 33 дитини та 133 медика.
Найбільше нових хворих у Чернівецькій області - 60, Тернопільській області - 44, та у Києві - 43.
Всього ж в Україні тепер майже 10 тис. хворих - 9866 людей (672 дитини , 1976 медиків).
За минулу добу померло 11 людей (вчора - 19).
Всього ж померло 250 хворих.
"При цьому хороша новина - 111 пацієнтів одужало за добу", - відзначив міністр охорони здоров'я Степанов.
За минулу добу показник одужання також перевищував сотню хворих - 128 людей.
Загалом же за весь час пандемії вже одужало 1103 людини.
Підтверджено 9 866 випадків  COVID-19, з них 456 протягом останньої доби.

Зокрема хворобу підтверджено у 672 дітей та 1...
Кінець Facebook допису , автор: Центр громадського здоров’я України
Вже тиждень кількість нових хворих в Україні не перевищує 500.
Зокрема 26 квітня нових хворих було 492, 27 квітня - 392, а 28 квітня - 401.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52313403' lang='ukr' type='mono' source_url='https://www.bbc.co.uk/ukrainian/news-52313403' term='COVID'>
Путін скасував парад на 9 травня. Але пообіцяв провести його в цьому році
Президент Росії Володимир Путін оголосив про перенесення параду на 9 травня і щорічної акції "Безсмертний полк" через пандемію коронавірусу. Напередодні його попросили про це російські ветеранські організації.
Президент Росії Володимир Путін оголосив про перенесення параду на 9 травня і щорічної акції "Безсмертний полк" через пандемію коронавірусу. Напередодні його попросили про це російські ветеранські організації.
Водночас білоруські ветерани закликали Олександра Лукашенка не скасовувати парад - "ситуація дозволяє".
До пандемії припускали, що на парад у Москву може поїхати президент України Володимир Зеленський - російські державні ЗМІ навіть "запрошували" його під час зустрічі "нормандської четвірки" у Парижі в грудні. Згодом в Офісі президента України на це відповіли, що ніяких офіційних запрошень йому не надходило.
В Україні ж жодних планів проводити парад на 9 травня наразі немає.
Володимр Путін скасував парад на 9 травня. Але пообіцяв провести його в цьому році
Президент Росії Володимир Путін оголосив про перенесення параду на 9 травня і щорічної акції "Безсмертний полк" через пандемію коронавіруса. Напередодні його попросили про це російські ветеранські організації.
"Ризики в зв'язку з коронавірусом не дають мені права проводити підготовку до святкування 9 травня", - пояснив Путін під час засідання Радбезу РФ, передає РИА "Новости".
Водночас російський президент пообіцяв, що всі заходи, заплановані до 75-річчя перемоги, все ж пройдуть у цьому році - але пізніше.
При цьому точну дату він не назвав.
"Ми змусимо відступити загрозу, з якою зіткнулися сьогодні, і тоді обов'язково проведемо всі заплановані на 9 травня заходи. Зробимо це тепло й урочисто. Зрозуміло - в нинішньому, 2020-му році", - цитує слова Путіна російський "Інтерфакс".
У середу російські ветеранські організації направили Путіну звернення з проханням перенести парад Перемоги у Москві з 9 травня.
Звернення підписали керівники 12 великих ветеранських організацій.
Прессекретар президента Дмитро Пєсков пізніше заявив, що звернення ветеранських організацій у Кремлі розглянуть.
Близькі до Міноборони Росії джерела газети "Ведомости" відзначали, що саме у форматі відповіді Путіна ветеранам офіційно оголосять, що парад цього року 9 травня не відбудеться.
Напередодні голова комітету Держдуми РФ з оборони Володимир Шаманов у розмові з "Інтерфаксом" відзначав, що перенести парад можуть на 24 червня - "день, в який у 1945 році проходив парад під командуванням маршала Георгія Жукова".
Або на 3 вересня - день, який у Росії віднедавна офіційно вважають закінченням Другої світової війни (у більшості країн кінцем війни вважають 2 вересня).
Однак головний редактор російського журналу "Арсенал вітчизни" Віктор Мураховський зазначав, що парад навряд чи проведуть у червні, оскільки в такому випадку військову техніку і військовослужбовців-учасників параду довелося б довго тримати на полігоні в Алабіно або повертати до місць дислокацій.
На думку Мураховського, парад було б логічно перенести на осінь - або на початок вересня, ближче до дня закінчення Другої світової, або на 7 листопада, щоб приурочити його до параду 1941 року, що пройшов у розпал Битви за Москву.
А от президент Білорусі Олександр Лукашенко все ще думає, чи переносити парад.
У країні довго не вводили офіційний карантин, попри поширення там COVID-19 і смертей від нього, і навіть висміювали висміювали глобальне занепокоєння щодо пандемії.
Утім останніми днями там ввели ряд обмежень, а офіційна риторика змінилася.
Тепер там не відкидають небезпеку, але намагаються створити враження, що ситуація перебуває під повним контролем влади.
Але до цього часу невідомо, що буде з парадом на 9 травня.
Цей день завжди масштабно святкувався в Білорусі, а цього року ще й дата ювілейна.
"Святкування Дня перемоги є одним із найважливіших ритуалів білоруської державної ідеології, і, судячи з усього, відмовитися від нього буде складніше, ніж від офіційного введення карантину", - написав білоруський оглядач Павлюк Биковський у статті для порталу "Білоруські новини".
На його думку, Лукашенко може скасувати святкування або провести його в обмеженому форматі. Якщо ж парад відбудеться на тлі збільшення кількості хворих, "святкування Дня перемоги в форматі "наче й не було нічого" набуде в очах багатьох риси трагедії", каже Биковський.
Водночас до Лукашенка, як і до Путіна, звернулися місцеві ветерани.
Однак, на відміну від російських, ветерани Білорусі навпаки закликали владу провести парад.
"Пройшла інформація про те, що російські ветеранські організації попросили президента Володимира Путіна перенести парад на честь 75-річчя перемоги у Москві. У Білорусі, ми вважаємо, такої необхідності немає. Ситуація дозволяє провести парад 9 травня", - цитує Білоруську організацію ветеранів "Наша Ніва".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51729992' lang='ukr' type='mono' source_url='https://www.bbc.co.uk/ukrainian/news-51729992' term='COVID'>
Коронавірус уже в Україні - випуск новин 03.03.2020
У випуску новин 3 березня:
У випуску новин 3 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-52249043' lang='ukr' type='mono' source_url='https://www.bbc.co.uk/ukrainian/news-52249043' term='COVID'>
Занадто раннє послаблення карантину загрожує новим сплеском - ВООЗ
Занадто раннє послаблення карантинних обмежень загрожує новим сплеском поширення вірусу, застерігають в Всесвітній організації охорони здоров'я (ВООЗ).
Занадто раннє послаблення карантинних обмежень загрожує новим сплеском поширення вірусу, застерігають в Всесвітній організації охорони здоров'я (ВООЗ).
За словами голови ВООЗ Тедроса Гебреісуса, країни мають бути дуже обережними з подібними кроками - навіть попри те, що зазнають економічних втрат через пандемію.
Пан Гебреісус позитивно оцінив уповільнення темпів поширення епідемії в деяких європейських країнах, але водночас звернув увагу на те, що в інших частинах планети - зокрема, в Африці - спостерігаються зворотні тенденції.
Станом на 10 квітня коронавірус у світі підходпили вже понад 1,6 мільйона людей, понад 100 тисяч людей померли.
За словами Гебреісуса, ВООЗ наразі активно співпрацює з урядами країн і розробляє стратегії послаблення карантинних обмежень.
"Я знаю, що деякі країни вже планують відхід від обмежень на вихід з дому. Ми у ВООЗ хочемо послаблення, як ніхто. Водночас, занадто швидке послаблення може призвести до смертельного відродження інфекції. Шлях назад може бути настільки ж небезпечним, як і шлях вперед - якщо не робити все правильно", - пояснює очільник ВООЗ.
Ця заява пана Гебреісуса прозвучала незабаром після того, як Іспанія, одна з найбільш уражених країн, анонсувала підгтовку до того, аби дозволити деяким категоріям робітників - зокрема, будівельникам - повернутися до роботи вже цього понеділка.
В Іспанії зафіксували 605 летальних випадків Covid-19 за добу - це найменший показник за останні 17 днів. Загалом у країні вже понад 15 тисяч смертей через коронавірус.
Водночас місцева влада й надалі закликає громадян дотримуватися соціальної дистанції.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52437939' lang='ukr' type='mono' source_url='https://www.bbc.co.uk/ukrainian/features-52437939' term='COVID'>
Розплідники коронавірусу: як українські гуртожитки стали епіцентром зараження
Коронавірус в Україні набуває невтішних національних особливостей. Попри те, що з перших днів квітня уряд заборонив відвідувати заклади соцзахисту, де проживають діти й люди похилого віку, гуртожитки залишилися поза увагою.
Коронавірус в Україні набуває невтішних національних особливостей. Попри те, що з перших днів квітня уряд заборонив відвідувати заклади соцзахисту, де проживають діти й люди похилого віку, гуртожитки залишилися поза увагою.
У середині квітня тут виникли перші проблеми.
14 квітня у приватному гуртожитку міста Вишневого, що біля Києва, померла 48-річна жінка. А через чотири дні - ще один мешканець гуртожитку.
Усього в Київській області коронавірус підтвердили у мешканців чотирьох гуртожитків. Крім Вишневого, це ще гуртожитки у селі Петропавлівське та селищі Гостомель. Також інфіковані є у гуртожитку в Запоріжжі.
Гуртожитки помістили на самоізоляцію. Водночас безсимптомних хворих не ізолювали від тих, у кого на час тестування хворобу не виявили.
Як уникнути масового інфікування у гуртожитках, якщо їхні мешканці користуються спільною кухнею та санвузлами?
У Центрі громадського здоров'я пояснюють: першим на випадок коронавірусної інфекції реагує лабораторний центр. Він відповідає за те, щоб виявити хворих і здійснює епідеміологічний нагляд.
Інші дії залежать від керівництва гуртожитку, а також місцевої влади, на території якої цей гуртожиток розташований, пояснює ВВС News Україна Роман Колесник, фахівець відділення інфекційного контролю Центру громадського здоров'я при МОЗ України.
Усі рекомендації щодо самоізоляції, дезінфекції, обробки Центр громадського здоров'я надав доволі давно.
Вони опубліковані, зокрема, на сайтах МОЗ та ЦГЗ.
У ЦГЗ підтверджують: звичайно, гарантувати самоізоляцію в гуртожитку, де є спільні кухні й санвузли (а в Україні таких - більшість), неможливо.
Водночас у будь-якому гуртожитку передбачені так звані ізолятори, куди мають селитися пацієнти, що потребують самоізоляції, а не стаціонарного лікування, додають в ЦГЗ.
″За державними будівельними нормами щодо будівель і, зокрема, гуртожитків, від загального кімнатного фонду планується близько 5% спорудження ізоляторів, куди мають селитися такі мешканці", - розповідає пан Колесник.
Чи виконуватимуться всі ці заходи - залежить від керівника гуртожитку.
Також місцевим органам влади рекомендували для таких мешканців призначити якісь заклади, де вони могли б проходити самоізоляцію. Це можуть бути місцеві готелі або спортивні зали, школи тощо.
Не рекомендується, щоб у приміщення, де на самоізоляції перебуває людина, заходив хтось сторонній, продовжує фахівець.
Мешканців гуртожитків потрібно забезпечити засобами для дезінфекції. Вони мають проводити її самі, щоби мінімізувати ризики інфікування інших.
Центр громадського здоров'я рекомендує використовувати для дезінфекції звичайну білизну, а після цього добре провітрювати приміщення.
″Коронавірусна інфекція не має якихось особливостей у порівнянні з іншими респіраторними інфекціями. Вірус доволі швидко помирає від дії дезінфектантів″, - пояснює Роман Колесник.
Наймасштабніший спалах коронавірусу зафіксували у Вишневому Київської області. Там з 239 мешканців гуртожитку у 78 підтвердили COVID-19. Двоє людей померли.
Чотирьох людей госпіталізували, в інших перебіг хвороби супроводжується помірними симптомами, а в більшості він взагалі безсимптомний.
Усі ці люди мешкають у дев'ятиповерховій будівлі гуртожитку зі спільними коридорами, кухнею та зручностями на декілька кімнат. Тобто контактність мешканців між собою - висока.
Активісти скаржаться, що влада втратила багато часу. Адже після першої підтвердженої смерті не вводили жодних протиепідеміологічних заходів, а лише міряли мешканцям температуру.
З 21 квітня в гуртожитку ввели суворий режим: його охороняє поліція, мешканцям заборонили залишати будівлю, харчування та засоби дезінфекції підвозять волонтери й місцева влада.
Коронавірус також підтвердили у ще двох гуртожитках Київської області - у селищі Гостомель та Петропавлівське. Інфікованими виявився військовий і медик.
За повідомленням Київської облдержадміністрації, станом на понеділок, 27 квітня, в обох гуртожитках перевірили санітарно-епідеміологічний стан.
В обох випадках провели тестування членам родин хворих та контактним особам - у всіх них тестування показало негативний результат.
Обидва гуртожитки є невеликими й інфіковані люди з родинами займали окремі блоки, тобто контакт з іншими мешканцями будівлі був значно менший, ніж за умови спільної ванни і кухні.
Ще один спалах коронавірусу виявили 25 квітня у запорізькому гуртожитку, де проживає понад 200 людей. У 15 з них виявили коронавірус.
Серед хворих є діти віком від 10 до 17 років. Усіх інфікованих госпіталізували.
Першою захворіла жінка, її госпіталізували, а всім, хто живе з нею на одному поверсі, одразу ж зробили ПЛР-тестування.
Гуртожиток закрили на карантин, провели дезінфекцію, а на вулиці виставили пост поліції.
Також на коронавірус протестують усіх мешканців гуртожитку, пообіцяла міська влада.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51957302' lang='ukr' type='mono' source_url='https://www.bbc.co.uk/ukrainian/news-51957302' term='COVID'>
Хроніки коронавірусу: майже 3000 жертв в Італії і жодного нового випадку всередині Китаю
Кількість померлих від коронавірусу в Італії досягла 2978 людей, за один день померли 475 людей.
Кількість померлих від коронавірусу в Італії досягла 2978 людей, за один день померли 475 людей.
Натомість в Китаї вперше за час пандемії не зафіксували жодного нового випадку зараження всередині країни, водночас виявили коронавірус в понад 34 людей, які прибули до Китаю з інших країн - переважно з Ірану, Італії та Іспанії.
Країни продовжують закривати кордони для іноземців - в Новій Зеландії заборона на в'їзд почне діяти у четвер, в Австралії - у п'ятницю. Закрито також канадсько-американський кордон.
Продовжує збільшуватися кількість хворих на коронавірус серед політиків в різних країнах.
У середу повідомили про зараження депутат Верховної Ради Сергій Шахов, спікер Сенату Бразилії Деві Альколумбре, двоє членів Палати представників Конгресу США - Бен МакАдамс, демократ з Юти, та Маріо Діаз-Баларт, республіканець з Флориди.
Кінець Youtube допису , автор: BBC News Україна
В західноафриканській країні Буркіна-Фасо померла від коронавірусу віцеспікерка парламенту Роз-Марі Компаоре.
В Україні, за даними МОЗ, станом на 22:00 18 березня зафіксували вже 16 випадків зараження COVID-19 у Чернівецькій, Житомирській, Київській, Донецькій областях та Києві. Двоє з хворих померли.
Столиця - центр пандемії в Британії. Тому зусилля влади щодо боротьби з коронавірусом зосереджені саме тут.
Уже в четвер закриють до 40 станцій лондонського метро, ​​на яких не здійснюють пересадки. З п'ятниці закриють цілу гілку - Ватерлоо і Сіті. Роботу метро вночі планують обмежити.
Всіх громадян закликають використовувати громадський транспорт лише для найважливіших поїздок.
Крім того, в середу ввечері низка ЗМІ - від газети Daily Telegraph до телеканалу CNN - повідомили з посиланням на свої джерела, що вже до вихідних уряд може закрити паби, ресторани та інші заклади і зажадати від мешканців міста залишатися вдома.
Джерело в уряді розповіло газеті Times, що заходи викликані "ігноруванням" британцями порад прем'єр-міністра залишатися вдома.
Кінець Youtube допису 2, автор: BBC News Україна
У понеділок, коли Борис Джонсон попросив британців не ходити в громадські заклади, його власний 79-річний батько заявив в інтерв'ю: "Зрозуміло, що я піду в паб, якщо мені потрібно".
З перших днів пандемії влада у різних країнах намагається вирішити, що робити з людьми, які відбувають покарання в тюрмах, де інфекція може поширюватися особливо швидко.
В Ірані вже відпустили під заставу 85 тисяч в'язнів, за офіційними даними. А в середу держканал оголосив, що аятолла Хаменеї в п'ятницю помилує 10 тисяч з них.
Кожен день пандемії приносить новини про смерті і заражених, але також і про нові кроки до більш ефективних тестів та про випробування вакцин.
У базі даних клінічних випробувань Всесвітньої організації охорони здоров'я вже є 508 досліджень, пов'язаних з коронавірусом, від пошуку ліків до боротьби з психологічними ефектами хвороби і карантину.
У вівторок вчені з Оксфордського університету оголосили про розробку аналізу на коронавірус, який дає результат за 30 хвилин. Його розробили у співпраці з китайськими фахівцями.
Кінець Youtube допису 3, автор: BBC News Україна
А тим часом Інститут Пастера в Дакарі розробляє аналіз, який дасть результат за 10 хвилин і має коштувати лише один долар.
Зразки вакцини проти вірусу вже тестують в США та Ізраїлі. Але, навіть якщо вони будуть успішні, на ринок вакцина може надійти не раніше середини наступного року.
Окрім того, вакцину намагаються розробити Кембриджський університет у Британії та Казанський федеральний університет в Росії.
Президент США Дональд Трамп підписав закон про підтримку постраждалих від коронавірусу, який передбачає фінансування обсягом 100 мільярдів доларів.
Гроші підуть на:
Це другий законопроєкт щодо допомоги проти коронавірусу, який ухвалено після попереднього пакету на суму 8,3 млрд доларів на початку цього місяця.
Зараз, як повідомляється, Білий дім проводить перемовини щодо пакету допомоги обсягом понад 1 трлн доларів.
Європейський центральний банк запустив екстрений пакет допомоги обсягом 750 млрд. євро, щоб полегшити вплив пандемії коронавірусу.
Він купуватиме державні борги та борги компаній в єврозоні, зокрема в Греції та Італії.
Останніми тижнями центральні банки та уряди у всьому світі оголосили про стимулюючі плани, аби подолати економічні наслідки поширення коронавірусу.
Журнал для дорослих Playboy став ще однією жертвою спалаху коронавірусу.
Видання повідомило, що припинить випускати регулярне друковане видання, оскільки відбулося порушення ланцюга поставок на тлі загального падіння продажів.
Журнал друкується останні 66 років.
Вільний доступ до порнографії в інтернеті вже давно призвів до падіння продажів, і журнал останніми роками публікувався лише щокварталу.
Видавці заявляють, що намагатимуться більше розвивати Playboy в електронному форматі.
5 нових випадків коронавірусу в Україні, один летальний
19 березня в Україні зафіксували п'ять нових випадків зараження коронавірусом.
У четвер виявили 1 випадок у Житомирі, 1 у Києві та 2 на Дніпропетровщині та 1 в Івано-Франківську - згодом стало відомо, що жінка з Франківська, про яку йде мова, померла.
"Пацієнтка поступила в лікарню у важкому стані. Тривалий час вона займалась самолікуванням і надто пізно звернулася до лікарів. Жінка померла через добу після госпіталізації, ще до отримання результатів тесту на COVID-19", - йдеться в повідомленні МОЗ.
Четверо інших захворілих, згідно з повідомленнями влади, нещодавно повернулися з-за кордону.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-51994349' lang='ukr' type='mono' source_url='https://www.bbc.co.uk/ukrainian/news-51994349' term='COVID'>
Закриті ринки і заборонені пробіжки: в італійській Ломбардії ще посилюють карантин
В італійському регіоні Ломбардія вводять ще більш жорсткі обмежувальні заходи, щоб запобігти поширення коронавірусу.
В італійському регіоні Ломбардія вводять ще більш жорсткі обмежувальні заходи, щоб запобігти поширення коронавірусу.
Згідно з новими правилами, які керівник регіону Аттіліо Фонтана оголосив ввечері у суботу, забороняють заняття спортом і фізичними вправами на вулиці - навіть наодинці. Також заборонили використання торгових автоматів.
Компанії просять припинити усі операції, за виключенням основних ланцюгів поставок. Роботи на усіх будівельних майданчиках, окрім лікарень, доріг та залізниць, будуть припинені.
Закривають також усі щотижневі ринки під відкритим небом.
До таких кроків італійська влада вирішила вдатися після того, як у країні за суботу від коронавірусу померли майже 800 людей, а загальна кількість загиблих за останній місяць сягнула 4 825 - це найвищий показник у світі.
Ломбардія найбільше постраждала від вірусу - у регіоні померли 3095 людей. Карантин у регіоні запровадили 8 березня.
Наразі по всій Італії зафіксували 53 578 випадків, одужали близько 6 тис. людей.
У суботу прем'єр-міністр Італії Джузеппе Конте наказав закрити усі підприємства в країні, які не є "необхідними", однак критерії такої "необхідності" не уточнив.
Під час телевізійного звернення до нації він описав нинішню ситуацію як найважчу кризу у повоєнний період і заявив: "Ми сповільнимо продуктивний двигун країни, але не зупинимо його".
Попри заходи, запроваджені до цього часу, кількість нових випадків зараження та смерті продовжує зростати.
По всьому світу зафіксовано близько 300 тис. випадків коронавірусу, померли 13 тис. людей.
Міністерство охорони здоров'я Іспанії повідомило, що у країні зафіксували 1326 підтверджених випадків смерті від Covid-19 - другий показник у Європі після Італії.
На прес-конференції в ніч на суботу прем'єр-міністр Іспанії Педро Санчес попередив, що на країну чекає дуже важкий період, і "найгірше ще попереду".
Уряд ввів карантинні обмеження для 46-мільйонного населення - людям дозволяють виходити з дому лише для роботи у ключових галузях, купівлі їжі, з медичних причин або для вигулу собаки.
Низка світових лідерів та політичних діячів закликали громадян своїх країн дотримуватися правил.
Прем'єр-міністр Британії Борис Джонсон попередив, що Національна служба охорони здоров'я може не впоратися із напливом пацієнтів, якщо не вжити заходів для уповільнення "прискореного" поширення коронавірусу. Він закликав людей приєднатися до "героїчних та колективних національних зусиль" та дотримуватися порад щодо соціального дистанціювання.
Міністр сільського господарства та туризму Шотландії Фергюс Юінг закликав мешканців інших регіонів країни не їздити до Шотландського нагір'я, після того, як люди з усієї Британії почали тікати туди у будинках на колесах від коронавірусу.
Міністр охорони здоров'я Франції Олів'є Веран розкритикував тих, хто порушує правила соціального дистанціювання, назвавши їх "небезпечними" та "безвідповідальні". У Франції коронавірусом заразилися понад 12 500 людей, а кількість загиблих станом на суботу склала 562.
Губернатор Нью-Йорка Ендрю Куомо засудив молодих людей, які, за його словами, ігнорують накази не збиратися групами. Він сказав, що планує відвідати парк, "щоб на власні очі побачити, яка там ситуація".
Тим часом в Австралії прем'єр-міністр Скотт Моррісон попередив, що у країні можуть запровадити жорсткий карантин - після поширення фото і відео людей, що ігнорують поради щодо соціального дистанціювання та відпочивають на пляжах.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51831939' lang='ukr' type='mono' source_url='https://www.bbc.co.uk/ukrainian/news-51831939' term='COVID'>
Коронавірус: на Covid-19 захворіла заступниця міністра охорони здоров'я Британії
У заступниці міністра охорони здоров'я Британії і члена парламенту Надін Дорріс виявили коронавірус.
У заступниці міністра охорони здоров'я Британії і члена парламенту Надін Дорріс виявили коронавірус.
Нині вона перебуває на домашньому карантині і дотримується усіх рекомендацій, пов'язаних із хворобою.
Загалом в Британії коронавірус підтверджений у 382 людей, шестеро людей померли від коронавірусу.
Останньому з померлих було 80 років, і він мав низку хронічних хвороб. Чоловік заразився у Британії і зараз медики намагаються відстежити усі його контакти.
За словами пані Дорріс, медики почали відстежувати людей, із якими вона мала контакт, а усі працівники у міністерстві та парламентському офісі чітко дотримуються протоколу, розробленого для таких випадків.
62-річна урядовець, яка починала свою кар'єру як медсестра, написала у Twitter, що "почувалася досить кепсько, але, напевне, найгірше вже позаду".
Водночас вона додала, що турбується за свою 84-річну мати, яка зараз живе з нею, і почала кашляти.
Поки що невідомо, скільки зустрічей мала міністр у Вестмінстері та на своєму виборчому окрузі за останні дні.
Департамент здоров'я повідомив, що вперше симптоми захворювання з'явилися у Надін Дорріс минулого тижня у четвер. Цього ж дня міністр відвідала захід у резиденції прем'єра на Даунінг Стріт. А з п'ятниці вирішила залишитися вдома на карантині.
В офісі британського прем'єра не коментували, чи збирається Боріс Джонсон пройти тест на коронавірус або ж уже пройшов.
Усі керівники міністерства охорони здоров'я, включно із міністром охорони здоров'я Метом Генкоком, так само, як і усі урядовці, які мали контакт із Надін Дорріс, пройдуть перевірку на коронавірус.
Пан Генкок написав у Twitter, що його заступниця "правильно зробила", що пішла на самоізоляцію вдома і побажав їй швидкого одужання.
Британські медики вже провели понад 25 тисяч тестів на коронавірус, і мають наміри збільшити можливості для тестування до 10 тисяч на день, тоді як нині проводять 1500 тестів на день.
Крім того, очікується і пришвидшення отримання підтвердження на хворобу, адже більшість з тих, хто здали аналізи, отримують результат впродовж доби.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52042409' lang='ukr' type='mono' source_url='https://www.bbc.co.uk/ukrainian/news-52042409' term='COVID'>
Коронавірус в Україні: п'ята смерть, 156 людей захворіли
В Україні зафіксували п'яту смерть від коронавірусу. В Івано-Франківський області померла жінка, яка прибула до лікарні разом зі своїм чоловіком, повідомляє міністерство охорони здоров'я.
В Україні зафіксували п'яту смерть від коронавірусу. В Івано-Франківський області померла жінка, яка прибула до лікарні разом зі своїм чоловіком, повідомляє міністерство охорони здоров'я.
"Жінка довго займалася самолікуванням і запізно звернулася до лікарів. Врятувати пацієнтку вже не вдалося, вона померла за добу", - йдеться у повідомленні.
Чоловік померлої перебуває в лікарні у стані середнього ступеня тяжкості.
Мер Конотопа Артем Семеніхін та Сумська ОДА повідомили про смерть 76-річної жінки у Конотопській центральній лікарні, в якої був позитивний експрес-тест на коронавірус. Втім, чи пов'язана її смерть саме з коронавірусом COVID-19, ще мають показати додаткові аналізи.
Якщо її діагноз підтвердиться, це буде вже шоста смерть в Україні від коронавірусу.
Загалом станом на 10:00 26 березня в Україні виявили 156 випадків COVID-19.
Медики зареєстрували 43 нові випадки за середу.
Найбільша кількість людей, які захворіли, - в Чернівецькій області (42), Києві (34), Київській (24), Івано-Франківській (16) та Тернопільській (15) областях.
Серед померлих - двоє мешканців Івано-Франківської області, по одному - з Буковини, Житомирської та Тернопільської областей.
Підтверджено 145 випадків COVID-19
(станом на 22:30 25 березня)

За результатами досліджень вірусологічної...
Кінець Facebook допису , автор: Центр громадського здоров’я України
Раніше, у середу, стало відомо, що у Тернопільській області помер чоловік, хворий на COVID-19.
"Це мешканець села Ковалівка Монастириського району. Чоловікові було 68 років. Висловлюємо співчуття рідним чоловіка", - повідомли у регіональному штабі боротьби з коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52122325' lang='ukr' type='mono' source_url='https://www.bbc.co.uk/ukrainian/features-52122325' term='COVID'>
Хворіти на Covid-19 доведеться майже місяць. Але карантин вже врятував десятки тисяч
Обов'язковий карантин та інші обмежувальні заходи, які ввели майже у всіх європейських країнах, вже допомогли зменшити потенційну кількість жертв у Європі майже на 60 тисяч. Можливо, до кінця березня врятувати вдалося навіть удвічі більше життів.
Обов'язковий карантин та інші обмежувальні заходи, які ввели майже у всіх європейських країнах, вже допомогли зменшити потенційну кількість жертв у Європі майже на 60 тисяч. Можливо, до кінця березня врятувати вдалося навіть удвічі більше життів.
Такого висновку дійшла команда вчених Імперського коледжу Лондона у своєму останньому дослідженні, опублікованому у вівторок в журналі Nature.
Причому йдеться лише про 11 країн Західної Європи. У загальноєвропейському і тим більше світовому масштабі йдеться про сотні тисяч людей, які могли б загинути, якби не заходи для стримування пандемії.
Того ж дня з'явилася ще одна важлива публікація - у журналі Lancet. Там наводять нові, найточніші дані про перебіг хвороби і підбивають не надто оптимістичну статистику.
Зокрема, автори статті підрахували, що від появи перших симптомів Covid-19 до повного одужання проходить в середньому майже 3,5 тижні.
У своєму попередньому дослідженні від 26 березня вчені Імперського коледжу стверджували, що без будь-яких заходів стримування пандемія Covid-19 мала дійти практично до кожного жителя планети і заразити майже 7 млрд людей.
Кількість загиблих від коронавірусу в такому випадку склала би близько 40 млн.
Однак, вивчивши останні дані про кількість хворих та загиблих у 11 країнах Західної Європи - зокрема Італії, Іспанії, Франції та Британії, - вчені дійшли до висновку, що зростання епідемії сповільнилося майже на дві третини.
Подекуди вона навіть пішла на спад, тобто рівень відтворення вірусу (кількість здорових людей, яких в середньому заражає кожен інфікований) впав нижче 1.
У результаті в Європі вже вдалося врятувати близько 59 тисяч людей, які інакше загинули б від коронавірусу до кінця березня. Мінімальну кількість врятованих життів оцінюють у 21 тисячу, максимальну - в 120 тисяч.
Автори доповіді стверджують, що це стало можливим завдяки суворим обмежувальним заходам: закриттю шкіл, забороні масових зібрань, обмеженню громадського транспорту і пересування людей в цілому, запровадженню обов'язкового карантину і режиму самоізоляції тощо.
У роботі окремо наголошують, що поки що неможливо встановити, які саме обмеження мали найбільший вплив на спад пандемії. Однак у своїй сукупності вжиті заходи продовжують давати абсолютно очевидний результат.
Навіть в Італії, де кількість загиблих від Covid-19 вже наближається до 14 тисяч (станом на 3 квітня), без обмежувальних заходів жертв було б майже 50 тисяч, стверджують розрахунки.
Втім, відзначають автори статті, через тривалий інкубаційний період хвороби у більшості країн ефект від вжитих обмежувальних заходів можна буде повною мірою оцінити лише за кілька тижнів.
Однак, якщо поточний тренд збережеться, у нас є привід для оптимізму, доходять висновку вчені.
Пандемія коронавірусу почала розвиватися так нещодавно і так стрімко, що переважна більшість наукових публікацій на цю тему засновані на досить фрагментарній і недостатньо репрезентативній інформації.
Ми недостатньо знаємо як про сам вірус, так і про захворювання, яке він викликає: як воно протікає, скільки триває, якими ускладненнями загрожує і для яких категорій людей є найбільш небезпечним.
Дослідження, опубліковане у вівторок у журналі Lancet, фактично наводить перші надійні дані, що відповідають на деякі з цих питань.
Автори роботи ретельно вивчили кілька тисяч історій хвороби пацієнтів (з Китаю і ще 37 країн), які або одужали і були виписані з лікарні, або поповнили статистику жертв коронавірусу.
Середній термін від появи перших симптомів Covid-19 до летального результату - майже 18 днів. До одужання - майже 25 днів, тобто три з половиною тижні.
З урахуванням цих даних стає більш зрозуміло, чому за три місяці епідемії підтвердили понад 800 тисяч випадків коронавірусу, але лише 170 тисяч пацієнтів одужали і 40 тисяч загинули.
Решта майже 600 тисяч інфікованих досі хворіють, оскільки заразилися протягом останніх трьох тижнів. На 10 березня у світі зафіксували менше як 120 тисяч випадків захворювання.
Ще один важливий показник, наведений у роботі, - уточнена кількість померлих. У Китаї, як і в середньому по всьому світу, від коронавірусу померли менше як 1,5% інфікованих - це нижче попередньої оцінки більшості інших досліджень.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51817932' lang='ukr' type='mono' source_url='https://www.bbc.co.uk/ukrainian/features-51817932' term='COVID'>
Народні методи проти коронавірусу - чи працюють вони?
Коронавірус поширюється на дедалі більшу кількість країн, й жодна з них не знає ліків від нього. Водночас потік різноманітних порад - від нешкідливих до відверто небезпечних - не зупиняється.
Коронавірус поширюється на дедалі більшу кількість країн, й жодна з них не знає ліків від нього. Водночас потік різноманітних порад - від нешкідливих до відверто небезпечних - не зупиняється.
Команда ВВС Reality Check спробувала перевірити кілька найпоширеніших порад з інтернету, і запитала, що про них думає наука і фахівці.
Щоб не заразитися коронавірусом, багато хто радить їсти часник. Такі поради не рідкість на Facebook.
Всесвітня організація з охорони здоров'я (ВООЗ) каже, що хоч "здорова їжа має певні антимікробні властивості", наразі не існує доказів, що часник може захистити людей від нового коронавірусу.
У більшості випадків подібні "ліки" не є шкідливими, поки вони не відвертають вас від медичних порад, підтверджених науково і доведених досвідом. Але зловживання ними таки може нашкодити.
У південному Китаї зареєстрований випадок, коли жінка потрапила до лікарні після того, як вона з'їла 1,5 кг сирого часнику.
Загалом, ми знаємо, що їсти овочі і фрукти, пити воду - важливо, щоб залишатися здоровим. Проте немає жодних доказів того, що певна їжа може побороти саме цей вірус.
Джордан Сатер, який має свою сторінку на YouTube і тисячі підписників на різних платформах, твердить, що "магічна мінеральна добавка" може "вичистити" коронавірус.
"Магічний мінерал" містить двоокис хлору - фактично, відбілювач.
Сатер та інші рекламували цю субстанцію ще до поширення коронавірусу. У січні він писав у Twitter, що двоокис хлору ефективно бореться з раком, але може й "вичистити коронавірус".
Минулого року Адміністрація США з питань харчів та ліків попередила про небезпечність двоокису хлору для здоров'я. Подібні попередження робили і офіційні органи в інших країнах.
Американська ж влада попереджає, що "не відомо про жодне дослідження, яке свідчило б, що ці продукти є безпечними або ефективними при лікуванні будь-якої хвороби". Експерти також попереджають, що вживання цих продуктів може викликати нудоту, блювоту, діарею та симптоми важкого зневоднення.
Миття рук - один з головних методів запобігти поширенню вірусу. Проте у багатьох магазинах і аптеках запаси антибактеріальних гелів та розчинів вичерпалися.
В Італії з поширенням інформації про брак дезінфікуючих гелів у соцмережах так само стали ширитися рецепти "домашніх" засобів.
Проте ці рецепти, кажуть науковці, більше підходять для чистки поверхонь предметів, і аж ніяк для використання на шкірі.
Зазвичай гелі для дезінфекції рук, що містять до 60-70% спирту, так само містять і пом'якшувачі, що дозволяє не шкодити шкіру.
Професор Саллі Блумфельд із Лондонської школи гігієни та тропічної медицини каже, що не вірить у те, що вдома можна зробити ефективний продукт дезінфекції рук, адже навіть горілка містить лише 40% алкоголю.
А от для стерилізації поверхонь, вважають у Центрі з контролю та запобіганню захворюванням США, "домашні" дезінфектори можна використовувати.
Використання колоїдного срібла рекламував ще американський телеєвангеліст Джим Беккер.
Колоїдне срібло - розчин мікроскопічних часток металу у рідині. На одному з телешоу учасник розповідав, що цей розчин може зупинити поширення деяких вірусів за 12 годин (утім, він визнав, що на вірусі Covid-19 розчин поки що не випробовували).
Проте ідея, що колоїдне срібло може бути ефективним у боротьбі з коронавірусом, швидко поширилася у Facebook, зокрема, у групах "медичної свободи", учасники яких скептично ставляться до традиційної медицини.
Ідеологи колоїдного срібла твердять, що воно допомагає при різних проблемах зі здоров'ям, діє як антисептик, а також зміцнює імунну систему.
Американські органи охорони здоров'я чітко пояснювали, що свідчень ефективності срібла не існує.
Більше того, його вживання може викликати серйозні ускладнення - від проблем із нирками до епілепсії та  аргірозу, коли шкіра набуває блакитного відтінку.
На відміну від заліза чи цинку, срібло не грає жодної ролі у тому, як працює людський організм.
В одному повідомленні, перепощеному та сотнях сторінок у Facebook, йдеться про "японського лікаря", який рекомендує пити воду кожні 15 хвилин, щоб змити віруси, що потрапили до рота. На арабських ресурсах це повідомлення поширили 250 тисяч разів.
Професор Труді Ленг із Оксфордського університету каже, що не існує "біологічного механізму", який можна було б використати на підтримку теорії, що захворювання можна "змити" водою до системи травлення і там побороти його.
Інфекції на кшталт коронавірусу потрапляють до тіла через органи дихання. Деякі з них можуть потрапити через рот, але пиття води не захистить вас від зараження.
І все ж таки, пити воду і уникати зневоднення - поширена медична порада із доведеною ефективністю.
Існує багато варіантів поради, яка базується на тому, що високі температури вбивають вірус. Діапазон - від пиття гарячої води до ван.
В одному повідомленні, авторство якого приписували Unicef, і поширеному сотні разів у соцмережах в різних країнах, йдеться про те, що треба пити гарячу воду і засмагати на сонці, щоб побороти вірус. При цьому, йдеться у пораді добродійників, морозива слід уникати.
Шарлотта Горницька, співробітниця Unicef, відповідальна за боротьбу з дезінформацією щодо коронавірусу, каже таке:
"В останньому помилковому повідомленні, яке приписують Unicef, радять не їсти морозиво та інші охолоджені продукти, аби запобігти зараженню. Це, звісно, абсолютно не відповідає дійсності".
Ми знаємо, що влітку грип не дуже добре виживає поза людським організмом, але ми нічого не знаємо, як високі температури впливають на коронавірус.
Намагатися нагріти своє тіло, наприклад, на сонці, щоб побороти вірус, абсолютно неефективно, каже професор Блумфельд. Якщо вірус вже всередині вашого організму, ви не можете побороти його ззовні. Організм має побороти його сам.
Якщо ж намагатися побороти вірус поза вашим тілом, потрібно щонайменше 60 градусів за Цельсієм. А це набагато спекотніше, ніж будь-яка гаряча ванна, - каже Саллі Блумфельд з Лондонської школи гігієни.
А от прати постільну білизну та рушники при температурі 60 градусів може бути непоганою ідеєю.
Що ж до гарячих напоїв, то вони не змінять температуру вашого тіла, яка залишається стабільною. Якщо, звісно, ви вже не захворіли.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52499038' lang='ukr' type='mono' source_url='https://www.bbc.co.uk/ukrainian/news-52499038' term='COVID'>
Коронавірус: понад мільйон людей одужали
У всьому світі понад 1,014 млн людей одужали від Covid-19. Таку статистику надав Університет Джонса Гопкінса.
У всьому світі понад 1,014 млн людей одужали від Covid-19. Таку статистику надав Університет Джонса Гопкінса.
Залишається, однак, незрозумілим, скільки хворих одужало серед тих, хто не робив тест на коронавірус.
Згідно з даними, опублікованими на вебсайті університету, станом на 1 травня у світі з початку пандемії коронавірусну інфекцію діагностували у 3 257 996 людей.
Фахівці з різних країн не припиняють працювати над розробкою вакцин і препаратів від Covid-19.
У зоні дослідження - понад 150 різних медикаментів. Більшість з них - вже зареєстровані ліки.
Нещодавно науковці підтвердили ефективність антивірусного препарату ремдезивір у лікуванні коронавірусу.
Дослідження тривають, поки є лише попередні підсумки. Але вони виявилися достатньо переконливими, щоб Національний інститут алергії та інфекційних захворювань США (NIAID) випустив спеціальну заяву, яка підтверджує ефективність препарату.
"Дані демонструють, що ремдезивір чинить однозначний суттєвий позитивний ефект, прискорюючи одужання", - заявив журналістам очільник NIAID Ентоні Фаучі.
В експерименті, який розпочався понад два місяці тому, 21 лютого, взяли участь понад 1 тисяча пацієнтів зі США, Азії та Європи з підтвердженим діагнозом Covid-19.
Дослідники використовують метод подвійного сліпого тестування: хворих ділять на дві групи, в одній з яких пацієнти отримують ремдезивір (як доповнення до звичайного симптоматичного лікування), а в іншій - плацебо.
При цьому, в якій з груп перебуває той чи інший конкретний пацієнт, не знає ані він сам, ані його лікарі.
За попередніми даними, хворі, які приймали експериментальний препарат, одужують майже удвічі швидше - в середньому за 11 днів, проти 15 днів у пацієнтів з контрольної групи.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52023035' lang='ukr' type='mono' source_url='https://www.bbc.co.uk/ukrainian/news-52023035' term='COVID'>
Хроніки коронавірусу: Індія іде на карантин, Трамп хоче повернути американців на роботу
Станом на вечір 24 березня у світі зареєстровано 409 014 випадків захворювання коронавірусом COVID-19.
Станом на вечір 24 березня у світі зареєстровано 409 014 випадків захворювання коронавірусом COVID-19.
Про це свідчать дані мапи поширення вірусу при Університеті імені Джона Гопкінса.
На карантин іде друга за чисельністю населення країна у світі - Індія. Водночас  американський президент важає, що американцям краще повренутися на роботу.
В Італії кількість смертей від коронавірусу зросла порівняно із попередніми днями.
Індія розпочинає загальнонаціональний карантин. Обмеження почнуть діяти опівночі за місцевим часом і триватимуть 21 день.
"Заборона на перебування поза домівкою буде тотальною", - заявив прем'єр-міністр країни Нарендра Моді.
Населення Індії перевищує 1,3 мільярда людей. Індія є другою після Китаю найбільш населеною країною світу.
Нині в Індії підтверджено 519 випадків захворювання і 10 смертей від коронавірусу.
"Вся країна має бути на карантині. Тотальному карантині", - заявив індійський прем'єр. Під час карантину практично усі підприємства та установи будуть закриті. Відкритими залишатимуться лише лікарні та інші медичні заклади. 2 млрд доларів буде спрямовано на підтримку медичної інфраструктури.
У спеціальному зверненні він також заявив, що у разі, як країна "не впорається із цим 21 днем, то буде відкинутою назад на 21 рік".
Тим часом президент США Дональд Трамп вважає, що американцям краще повернутися на роботу, - рятувати економіку.
"Нам потрібно повернутися до роботи", - заявив пан Трамп в ефірі телеканалу Fox News.
"Через грип помирають тисячі людей. І через це ми ніколи не "вимикали" країну. Ще більше людей ми втрачаємо в аваріях. І при цьому ми не просимо автовиробників припинити виробляти авто", - пояснив американський президент, наголосивши, що втрати від того, що економіка країни почне падати, будуть ще масштабнішими.
"В нас були найкращі економічні показники в історії країни ще три тижні тому, а потім все неочікувано довелося зупинити", - заявив Дональд Трамп.
Президент США також висловив побажання, аби країна знову була "відкрита" для світу до 12 квітня, коли за Григоріанським календарем святкують Великдень.
13 березня адміністрація президента Трампа заборонила усі прибуття з Європи терміном на 30 днів. Діють обмеження і щодо інших країн.
Станом на 24 березня у США підтверджено майже 50 тисяч захворювань на коронавірус. 622 людини померли.
У Нью-Йорку, де зафіксовано 25 тис. випадків захворювання і 210 смертей, губернатор Ендрю Куомо заявив, що наслідки поширення коронавірусу є значно гіршими, ніж очікували, а саме поширення - значно швидшим.
В Італії кількість жертв коронавірусу різко зросла у порівнянні із останніми днями. 24 березня там померли 743 людини. Напередодні, у понеділок, кількість смертей біла на 141 меншою.
Останніми днями в Італії, яка найбільше серед усіх європейських країн постраждала від коронавірусу, почали спостерігати позитивну динаміку, адже кількість смертей почала знижуватися. 23 березня тут загинула 601 людина проти 651 23 березня.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51967217' lang='ukr' type='mono' source_url='https://www.bbc.co.uk/ukrainian/news-51967217' term='COVID'>
Коронавірус: Італія обійшла Китай за кількістю смертей
Італія обійшла Китай за кількістю смертей від коронавірусу. Лише за останню добу в країні померли 427 людей.
Італія обійшла Китай за кількістю смертей від коронавірусу. Лише за останню добу в країні померли 427 людей.
Загалом в Італії зафіксовано 3 405 смертей від коронавірусу, тоді як в Китаї, звідки вірус поширився на інші країни, - 3 249.
Напередодні також стало відомо, що вперше за час пандемії в Китаї не зафіксували жодного нового випадку зараження всередині країни: коронавірус виявили лише в 34 людей, і всі вони прибули до КНР з інших країн - переважно з Ірану, Італії та Іспанії.
Загалом у світі станом на вечір 19 березня коронавірус виявили в понад 230 тисяч людей.
Найбільше хворих, окрім Італії та Китаю, - в Ірані (понад 18 тисяч), Іспанії (17 тисяч), Німеччині (14 тисяч), США (10 тисяч), Франції (9 тисяч) та Південній Кореї (8 тисяч).
В Україні ж на цей момент підвтерджений 21 випадок коронавірусу, два з них летальні - померли 71-річна жінка з Житомирської області і 33-річна з Чернівецької.
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, повністю вилікувалися від хвороби вже понад 84 тисячі людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51767815' lang='ukr' type='mono' source_url='https://www.bbc.co.uk/ukrainian/news-51767815' term='COVID'>
Коронавірус в Україні: з підозрою перевіряють 9 людей
Станом на 6 березня з підозрою на коронавірус в Україні перевіряють дев'ятьох людей, повідомили у пресслужбі міністерства здоров'я.
Станом на 6 березня з підозрою на коронавірус в Україні перевіряють дев'ятьох людей, повідомили у пресслужбі міністерства здоров'я.
"До Центру громадського здоров'я надійшло 9 повідомлень про підозри на захворювання COVID-19, лабораторні дослідження у вірусологічній референс-лабораторії тривають", - кажуть у відомстві.
Напередодні повідомлялося про шістьох людей, які перебувають під наглядом через можливу наявність коронавірусу.
В усіх випадках йшлося про Чернівецьку область, принаймні двоє зі шпиталізованих раніше подорожували Італією.
В яких регіонах перевіряються три нові підозри на коронавірус, у МОЗ поки що не уточнюють.
Поки що в Україні офіційно зафіксований один випадок захворювання на коронавірус - так само у Чернівецькій області.
Перший випадок захворювання на коронавірус в Україні зафіксували 3 березня. Йдеться про чоловіка з Чернівецької області, який нещодавно повернувся з Італії.
Коли наприкінці лютого хворий із дружиною перетинав український кордон, в них перевіряли температуру, але симптомів тоді ще не було. За кілька днів виникли ознаки коронавірусу.
Зараз стан чоловіка стабільний, проте, де саме його лікують, у міністерстві здоров'я не розповідають. У відомстві кажуть, що людей, з якими він контактував, небагато, й усі вони наразі перебувають у самоізоляції. Дружина хворого теж вдома, симптомів хвороби у неї немає.
Мер Чернівців Олексій Каспрук заявив, що ситуація в місті під контролем.
Вже увечері того ж дня, 3 березня, мешканці будинку, де проживає жінка, вийшли на протест і погрожували перекрити дорогу, якщо її не ізолюють. Під тиском громадськості жінку забрали на обсервацію до лікарні.
Деякі ЗМІ 4 березня повідомили, що в жінки підтвердили коронавірус, але ця інформація не підтвердилася.
Голова Чернівецької ОДА Сергій Осачук вийшов на брифінг, де закликав з повагою ставитися до інших і не вдаватися до такого "булінгу".
"Знаємо таке явище як булінг в школі, коли цькують жертву і знаходять не дуже правильні та етичні інструменти. Я би хотів закликати, щоби такий булінг - емоційні висловлювання, заклики і підбурювання на підвищених тонах - унеможливлювався", - додав чиновник.
У Нових Санжарах закінчився карантин для 94 українців та іноземців, яких евакуювали з Китаю, а також членів екіпажу літака, який їх доставив в Україну.
У четвер до селища приїхав президент Володимир Зеленський, який зустрівся з евакуйованими. Одному з евакуйованих чоловіків, який відзначає день народження, він подарував годинник, а двом дітям, які перебували в карантині, - м'які іграшки.
"Ви запам'ятаєте Нові Санжари на все життя і повертайтеся сюди відпочивати", - заявив президент. Він закликав українців хоча б на час поширення коронавірусу у світі віддати перевагу туризму всередині країни.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують під наглядом. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-51959450' lang='ukr' type='mono' source_url='https://www.bbc.co.uk/ukrainian/press-review-51959450' term='COVID'>
Чи можна займатися сексом під час коронавірусу - огляд ЗМІ
У четвер, 19 березня, іноземна преса пише про таке:
У четвер, 19 березня, іноземна преса пише про таке:
Guardian пише про те, чи безпечно займатися сексом під час пандемії коронавірусу.
На думку експертів, наразі не існує підтверджень того, що смертельний вірус передається під час статевих актів.
"Немає доказів того, що Covid-19 може передаватись під час вагінального чи анального сексу", - каже доктор Карлос Родрігес-Діас.
Водночас він попереджає, що вірус може потрапити до організму зі слиною під час поцілунків.
Експерт Джулія Маркус не радить шукати нових партнерів під час пандемії.
"Якщо ж ви живите з постійним сексуальним партнером і не маєте жодних симптомів чи можливого зараження, секс насправді може стати класним способом проведення часу, допоможе підтримувати стосунки та полегшити стрес під час складного періоду", - додає вона.
Родрігес-Діас заспокоює тих, хто не живе в ізоляції з постійним партнером. На його думку, варіантами "вираження своєї чуттєвості" для таких людей можуть стати СМС сексуального характеру, відеодзвінки, читання еротичних творів і мастурбація.
"Використайте ці кілька тижнів, щоб скерувати свою енергію, вивчити себе, можливо, подумати про те, що ви шукаєте. І ви можете зробити це самостійно", - цитує пана Родрігеса-Діаса Guardian.
Поки вся Італія - на карантині через коронавірус, дельфіни та лебеді з'явились у каналах Венеції, пише Hill.
Видання зазначає, що після того, як потік туристів впав до нуля і зазвичай заповнені човнами канали стали вільним, місцеві мешканці помітили, що в них є флора та фауна.
"Для декого це є ознакою надії", - пише Hill.
Мер Венеції зауважує, що вода не стала чистіше. Просто через відсутність човнів мул з дна не підіймається нагору.
"Однак повітря стало менш забрудненим, оскільки зменшився трафік вапоретті (водні автобуси) та човнів через обмеження на пересування мешканців", - додав чиновник.
"Як виглядатиме світ без людей? - запитує Hill. - Поки країни закриваються, щоб запобігти розповсюдженню Covid-19, світлини в соцмережах наводять на думку, що він може бути набагато чистішим. Для початку."
Independent пише про те, як підтримувати психічне здоров'я під час самоізоляції.
Видання зазначає, що Всесвітня організація охорони здоров'я (ВООЗ) попереджає, що "цей період кризи є джерелом стресу".
На думку психолога Люсі Етчесон, одна з головних проблем самоізоляції в тому, що ми починаємо сумувати за своїми "мікроліфтами".
"Дорогою на роботу ви можете заскочити до улюбленої кав'ярні чи привітатись із кимось на вулиці. Є маленькі речі протягом дня, які допомагають нам підняти настрій, навіть не усвідомлюючи цього. Проте, коли ви вдома, цього не відбувається, і кумулятивний ефект цього величезний, особливо при наближенні до двотижневої позначки", - каже вона.
Тому експерт радить створювати "мікроліфти" — щось, що "спричиняє відчуття досягнення". Зокрема, вона радить спробувати нові фізичні вправи, вивчати мову чи спілкуватися онлайн.
Інші фахівці, опитані Independent, радять підтримувати здорову дієту, використовувати зовнішній простір, як-от балкон чи сад, для "виходу на природу", зберігати порядок денний і не лінуватись чистити зуби, перевдягатись з піжами у щось повсякденне та лягати спати й прокидатись за режимом. Також потрібно уникати тривалого використання гаджетів та обмежити власний доступ до новин.
"Шукайте новини та практичні поради у визначений час протягом дня від фахівців системи охорони здоров'я та на вебсайті ВООЗ та уникайте неприємних для вас пліток", - цитує одну з порад ВООЗ Independent.
Британські вчені заперечують, що коронавірус розробили в лабораторії, пише Daily Mail.
"Вчені, які вивчали хворобу на молекулярному рівні, стверджують, що її неможливо створити, оскільки її генетичні дані не походять від жодного вірусного каркаса з тих, що використовувались раніше", - пише видання.
Один з дослідників - Крістіан Андерсен - заявив, що, порівнявши штами відомих хвороб з коронавірусом, він і його колеги дійшли висновку, що "SARS-CoV-2 виник внаслідок природних процесів".
"Ми не вважаємо, що будь-який сценарій лабораторного виникнення вірусу є правдоподібним", - додає науковець.
Британські вчені вважають, що перші люди, які підхопили вірус на ринку в китайському Ухані, отримали його від кажанів чи панголінів, пише Daily Mail.
Ілля Глущенков, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_vert-tra-52484750' lang='ukr' type='mono' source_url='https://www.bbc.co.uk/ukrainian/vert-tra-52484750' term='COVID'>
Амабі: японський дух, який захищає від епідемій
--
З початком пандемії Covid-19 зображення міфічного японського духу почали поширювати в соцмережах по всьому світу. Люди вірять, що таємнича Амабі може відвернути хворобу.
Коли пандемія коронавірусу прийшла й в Японію, а деякі регіони країни оголосили надзвичайний стан, японці почали боротися з хворобою у свій власний спосіб.
Вони пересилають одне одному зображеннями містичної істоти, схожої на русалку, яка, як вважають, захищає від епідемій.
Амабі в японському фольклорі належить до добрих духів "йокай", які допомагають людям та приносять удачу.
Легенда про амабі вперше з'явилася 1846 року на острові Кюсю.
Один чиновник помітив у воді таємниче зелене світло, а коли він наблизився до нього, то побачив дивне триноге створіння, вкрите риб'ячою лускою, з довгим волоссям і дзьобом.
Амабі заговорила з чоловіком і зробила два передбачення: протягом наступних шести років в Японії буде багатий врожай, а потім епідемія розорить країну.
Втім, щоб відвернути хворобу, таємнича русалка наказала малювати її зображення і передавати його якомога більшій кількості людей.
Дивна історія миттєво потрапила до місцевої газети. Статтю супроводжувала гравюра з приблизним зображенням  містичної істоти, яка швидко облетіла всю Японію.
Проте протягом останніх 174 років про Амабі майже не згадували.
Але коли пандемія Covid-19 охопила Японію, химерне створіння знову набуло популярності. Його зображення почали поширювати в соціальних мережах, в надії, що це допоможе спинити пандемію.
"Амабі, швидше за все, виникла у добу Едо (стара назва Токіо) у 1603-1868 роках", - розповідає Вікторія Рахбар, аспірантка Центру досліджень Східної Азії при Стенфордському університеті.
Як свідчать Google Trends, міфічна істота з'явилася в інтернеті на початку березня і швидко поширилася на п'ять континентів.
Хештег #AMABIEchallenge тепер є й англійською мовою.
Окрім десятків тисяч картин, малюнків та персоналізованих зображень Амабі в твіттері та інстаграмі, японці почали випускати маски і санітайзери з нею.
Один художник намалював Амабі на своїй вантажівці і опублікував її зображення в твіттері зі словами: "Я розвожу товар по всій країні разом з Амабі, сподіваючись, що хвороба відступить".
У формі Амабі готують суші і печиво, виробляють повітряні кульки і брелоки. Зображення народженого морем духа вишивають на одязі та вбирають в його образ домашніх улюбленців.
Хоча йокаї також можуть бути монстрами і демонами, японці обожнюють цих фольклорних духів. Деякі з них, як Амабі, володіють силами добра, інші здатні до перевтілення у химерні образи, кожен з яких має свою сповнену незвичних подробиць історію.
Наприклад, одноока парасолька каракаса козо, яка непомітно підкрадається до людей і облизує їх, або біва бокубоку - лютня, яка сама грає на вулиці і просить гроші. Є також тофу козо - одягнений в кімоно сором'язливий чоловічок, який слідує за вами додому і пригощає тофу.
Фольклорні історії про йокаї зародилися в епоху Едо. До початку XX століття японські газети часто писали про сенсаційні випадки зустрічі людей з йокаї.
Раніше цих духів побоювались, але останні покоління почали вважати їх більш дружніми.
"Йокаї часто допомагають людям впоратися з неприємними почуттями чи ситуаціями, вони допомагають зняти напругу, - пояснює Хіроко Йода, співавтор книги "Йокаї атакують! Посібник з виживання японських монстрів".
"Вони важливі насамперед завдяки своїй довгій історії. Різні види йокаї протягом багатьох століть були частиною японської культури. Сьогодні вони мають переважно розважальну роль - вони стали персонажами відеоігор, аніме і коміксів".
Під час землетрусу в Кумамото 2016 року, популярним став талісман Кумамон - симпатичний ведмедик, який втішав людей і піклувався про них. Так само і відроджений дух Амабі допомагає пережити часи великої невизначеності.
Любов японців до йокаї можна пояснити поширеною в країні політеїстичною релігію синтоїстів. Насправді фольклорні духи нерідко виконують і релігійні ролі. Наприклад, йокаї кіцуне у вигляді лисиці є посланником синтоїстського божества Інарі. Фігурки кіцуне прикрашають храми богині по всій Японії.
"Йокаї - носії історичної пам'яті японського народу", - пояснює Рахбар.
"До того ж їхня кількість не є постійною, час від часу з'являються нові йокаї, хтось повідомляє, що бачив їх, або їх вигадують майстри японської манги (коміксів)", - додає дослідниця.
Наприклад, Шігеру Мідзукі, автор популярних коміксів GeGeGe, який у 1960-х відродив персонажів йокаї, а також зробив їх більш приязними і не такими страшними.
За іронією долі, Mizuki Productions також зіграла роль у відродженні популярності Амабі під час пандемії Covid-19.
17 березня компанія розмістила в твіттері ілюстрацію з Амабі і написала: "Нехай сучасна епідемія піде". Це спонукало й інших художників манга, як-от Марі Оказакі, створити власні картинки зі схожими повідомленнями.
"Тепер таких повідомлень багато, - зазначає Оказакі. - Коли люди малюють або створюють щось художнє, це їх заспокоює".
Божевілля навколо Амабі не обійшло і японське міністерство охорони здоров'я, праці та  соціального забезпечення. 9 квітня департамент розмістив у своєму твіттері зображення йокай із закликом "запобігти поширенню вірусу".
Нехай Амабі лише вигадане створіння, але за часів, коли єдність і надія так потрібні, вона об'єднує і надихає людей.
Амабі, яку створила художниця Оказакі, - барвиста і потужна, вона постає з морських хвиль, затьмарюючи темну демонічну фігуру, що ховається на задньому плані.
"Японські йокаї бувають дуже різні, від милих до страшних. Фігурка, яку намалювала я, відбиває те, що в мене на серці", - пояснює художниця.
"Я намагаюсь таким чином сказати: "Будь ласка, захисти людей".
Прочитати оригінал цієї статті англійською мовою ви можете на сайті BBC Travel.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головні статті в месенджер? Підписуйтесь на наш Telegram.
--
</doc>
<doc docid='bbc_news-51867954' lang='ukr' type='mono' source_url='https://www.bbc.co.uk/ukrainian/news-51867954' term='COVID'>
У дружини Джастіна Трюдо підтвердили коронавірус
Тест на коронавірус, який пройшла дружина прем'єр-міністра Канади Софі Грегуар-Трюдо, виявився позитивним.
Тест на коронавірус, який пройшла дружина прем'єр-міністра Канади Софі Грегуар-Трюдо, виявився позитивним.
У середу ввечері Софі Грегуар-Трюдо повернулася з Лондона, і у неї з'явилися симптоми застуди, зокрема підвищена температура.
Прем'єр Канади Джастін Трюдо раніше самоізолювався в очікуванні результатів тесту дружини на коронавірус, і тепер продовжить двотижневий карантин.
Софі Грегуар-Трюдо "почувається добре", її симптоми не погіршуються, йдеться в заяві директора з комунікацій прем'єр-міністра.
У самого Трюдо немає симптомів зараження, тому він не буде проходити тест на коронавірус.
Як повідомляється в офіційному прес-релізі, попри двотижневу самоізоляцію, прем'єр продовжить працювати. У п'ятницю він виступить зі зверненням до нації.
Зустрічі Трюдо з прем'єрами канадських провінцій і лідерами Перших націй (аборигенне населення країни) скасовані, з прем'єрами провінцій він проведе телефонну розмову. Темою розмови стане боротьба з поширенням Covid-19.
"Прем'єр-міністр проведе брифінги, телефонні розмови й віртуальні зустрічі з дому, — йдеться в заяві. - У тому числі він поговорить з іншими світовими лідерами й приєднається до спеціальної наради кабінету щодо Covid-19".
Станом на 12 березня в Канаді зафіксовано 130 підтверджених випадків захворювання на коронавірус, один з яких — смертельний.
У середу країна виділила 1 мільярд доларів на боротьбу з поширенням захворювання.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52122867' lang='ukr' type='mono' source_url='https://www.bbc.co.uk/ukrainian/features-52122867' term='COVID'>
Коронавірус у Німеччині: чому така низька кількість померлих
"Дозвольте мені сказати: ситуація серйозна. З часу возз'єднання Німеччини... ні, з часу Другої світової війни наша країна не стикалася з викликом, під час якого б все так сильно залежало від наших спільних дій".
"Дозвольте мені сказати: ситуація серйозна. З часу возз'єднання Німеччини... ні, з часу Другої світової війни наша країна не стикалася з викликом, під час якого б все так сильно залежало від наших спільних дій".
Це слова канцлерки Німеччини Ангели Меркель, яка каже про вплив, що має пандемія Covid-19 на її країну.
Станом на 1 квітня від коронавірусу у світі померли понад 40 тис. людей, згідно з підрахунками університету Джона Хопкінса.
Увагу експертів привернув низький рівень летальності серед німецьких пацієнтів у порівнянні з іншими країнами, такими як Італія чи Іспанія.
Станом на 1 квітня в Німеччині понад 73 тисячі людей захворіли на коронавірус, померли з них 802 людини.
Натомість в Італії захворіли майже 106 тисяч людей, з них померли понад 12 400, а в Іспанії захворіли 102 тисячі людей, з них померли 9 053.
Таким чином рівень летальності серед виявлених хворих в Німеччині складає 1,1% , в Італії - 11,8%, а в Іспанії - 8,9%.
Щоб пояснити це, кореспондент BBC Mundo Алехандро Міллан Валенсіа звернувся до науковців з Німеччини та інших країн.
"Ми не можемо точно сказати, чому рівень смертності настільки низький у Німеччині, оскільки ми все ще перебуваємо на ранній стадії епідемії всередині країни", - пояснив Інститут вірусології Роберта Коха у листі, надісланому BBC Mundo.
Саме цей інститут відповідальний за німецьку стратегію проти Сovid-19.
"Зрозуміло, ми рекомендували з моменту, коли нам стало відомо про надзвичайну ситуацію, розширити кількість обстежень серед населення і таким чином зменшити можливість зараження", - додали німецькі науковці.
Одним із можливих пояснень низької летальності може бути раннє виявлення носіїв коронавірусу, що уповільнює поширення захворювання.
"Німецький випадок пов'язаний з діагностичними тестами і показує, що це не тільки хороший шлях, але й важливий компонент боротьби з пандемією", - заявив BBC Mundo Джеремі Россман, професор вірусології в Кентському університеті (Велика Британія).
На думку пана Россмана, ми маємо прислухатися до слів генерального директора Всесвітньої організації охорони здоров'я (ВООЗ) Тедроса Адханома Гебреісуса, який сказав, що ви не можете боротися з вірусом, якщо не знаєте, де він знаходиться. І саме це і з'ясовують тести.
"Тести є важливою складовою, щоб мати змогу стримувати та пом'якшити цю пандемію. Для цього потрібні широкомасштабні тести навіть для людей з легкими симптомами", - додав вчений.
Німеччина використала час на свою користь, оскільки перші випадки виявили на два-три тижні раніше, ніж у деяких сусідніх країнах. Це дозволило владі вжити заходів для боротьби з пандемією.
Насправді німці готувалися ще до виявлення в країні першого випадку коронавірусу, що сталося 27 січня. Постійний комітет з нагляду створили ще 6 січня, зважаючи на тривожне поширення вірусу в Китаї.
І саме там вирішили проводити діагностичні тести.
"Широкий спектр тестів дозволив нам виявити епідемію на дуже ранній стадії, це допомогло нам працювати про неї", - пояснив Лотар Вілер, директор Інституту Роберта Коха на пресконференції, що відбулася у середині березня.
Цифри, схоже, підтримують його стратегію. Інститут Коха повідомив BBC Mundo, що Німеччина має можливість проводити 160 000 діагностичних тестів на тиждень.
Іншим фактором, який впливає на низький рівень смертності від коронавірусу в Німеччині, є те, що значна частина заражених є молодими людьми, які не переносять захворювання так, як старше покоління.
У багатьох навіть немає симптомів.
"У Німеччині понад 70% людей, ідентифікованих як заражені, мають вік від 20 до 50 років", - повідомив пан Вілер у середині березня.
В Італії - другій країні в світі з найстарішим населенням після Японії - навпаки, середній вік тих, у кого діагностували коронавірус, становив у середині березня 66 років, 58% хворих були старшими за 60 років.
Але деякі експерти попереджають, що після поширення вірусу серед літнього населення Німеччини рівень смертності, ймовірно, також зросте.
Раннє виявлення заражених також дозволило в Німеччині запровадити карантин для тих, хто має більший ризик заразитися.
Навіть саму Ангелу Меркель відправили на домашній карантин після того, як з'ясувалося, що лікар, який робив їй щеплення проти пневмокока, бактерії, яка викликає пневмонію, пройшов позитивний тест на коронавірус.
У Німеччині кожен, у кого є симптоми або хто контактував із людиною з підтвердженим випадком, може пройти тест.
Був ще один захід німецьких органів охорони здоров'я, який також позитивно вплинув на цифри.
На додаток до санітарних заходів уряд Меркель вирішив у березні посилити соціальне дистанціювання. У країні не дозволяють публічні зустрічі більш ніж двох людей. Виключення - члени однієї сім'ї або робоча зустріч.
Влада також наказала закрити магазини, які не продають критично важливих товарів, та обмежила роботу ресторанів, пропонуючи доставку додому.
Ще одним важливим аспектом, на якому наголошують світові організації охорони здоров'я, є система охорони здоров'я країни, яка є найбільшою європейською економікою.
Німеччина - четверта держава з 40 членів клубу розвинутих країн ОЕСР за кількістю лікарняних ліжок на одного мешканця. Саме цей показник використовується для вимірювання спроможності систем охорони здоров'я у таких ситуаціях.
Це 8 місць на кожні 1 000 мешканців (у порівнянні з 3,2 в Італії), країна також має найбільшу концентрацію лікарень у Європі: 1 900 для 82 мільйонів мешканців.
І головне - в Німеччині 28 тисяч ліжок у відділеннях інтенсивної терапії.
Втім, навіть уряд Німеччини та Інститут Коха визнають, що нинішні показники не гарантують, що поширення Covid-19 не призведе до руйнування національної системи охорони здоров'я.
"Широта діагнозів дозволила нам зрозуміти, що це буде криза, яка потребуватиме довгого часу на вирішення, тому що це захворювання, проти якого немає вакцини і через яке ми матимемо ще багато смертей", - повідомила BBC Mundo Меріеке Деген, речниця Інституту Коха.
Лідер соціал-демократів у німецькому парламенті Карл Лаутербах попередив, якщо не вжити заходів для припинення розповсюдження вірусу та не вимагати більшої соціальної дистанції, "перевагу, яку ми отримали від хорошого управління на початку кризи, ми можемо швидко втратити під час наступної фази".
У цьому сенсі пан Россман вказує, що хоча тести можуть бути дорогими, німецький приклад безкоштовного обстеження громадян слід застосовувати у всьому світі, оскільки це може допомогти мінімізувати негативні наслідки пандемії для економіки.
"Тести не є дешевими і їх не просто проводити у великих масштабах. Проте соціально-економічні втрати від закриття підприємств - також великі та набувають важливішого значення під час цього процесу", - сказав академік.
"І для порівняння, витрати на проведення діагностики стають меншими, коли зростають можливості виробляти їх та інфраструктура для цих тестів", - додав він.
Слід також додати, що цифри про коронавірус, опубліковані урядом Німеччини, викликали критику за її межами, особливо серед деяких італійських політиків.
Двоє євродепутатів з правої партії "Брати Італії" надіслали листа до Європарламенту, в якому запитували, чи дійсно німці настільки "несприйнятливі" до коронавірусу. Вони вимагали встановити правила підрахунку щодо доповідей про померлих від коронавірусу.
"Існує підозра, що люди в Німеччині хворіють і вмирають від Covid-19, але німецька влада цього не знає і не каже", - йдеться в листі.
На це Інститут Коха відповів BBC Mundo, що підрахунки відповідають усім стандартам, встановленим ВООЗ.
"Навіть якщо тільки підозрюють смерть від коронавірусу, то проводяться посмертні аналізи", - наголошують німецькі науковці.
Більшість експертів погоджуються з тим, що найближчими днями та тижнями рівень смертності від коронавірусу може зрости і в Німеччині, оскільки пандемія з часом прогресує (помирають від коронавірусу на другий-третій тиждень після зараження) і серед населення старшого віку стає більше заражених.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52344360' lang='ukr' type='mono' source_url='https://www.bbc.co.uk/ukrainian/news-52344360' term='COVID'>
Хроніки коронавірусу. Одруження по відеозв’язку, Іспанія дозволить випускати дітей на вулицю
Станом на ранок 19 квітня у світі виявили вже понад 2,3 мільйона випадків коронавірусу.
Станом на ранок 19 квітня у світі виявили вже понад 2,3 мільйона випадків коронавірусу.
Лідерами за кількістю хворих залишаються США (740 тисяч), Іспанія (194 тисячі) та Італія (175 тисяч).
У цих же країнах зафіксовано й найбільшу кількість смертей через коронавірус - 39 тисяч у США, 23 тисячі в Італії, 20 тисяч в Іспанії.
Губернатор штату Нью-Йорк Ендрю Куомо дозволив мешканцям проводити весільні церемонії по відеозв'язку.
За словами пана Куомо, за час спалаху коронавірусу в штаті збільшилася кількість розлучень, тоді як нових шлюбів стало менше.
Штат Нью-Йорк й надалі залишається епіцентром поширення хвороби в США. Наразі там виявлено понад 230 тисяч випадків коронавірусу, понад 13 тисяч людей померли.
Іспанський уряд планує вже через тиждень дозволити громадянам випускати дітей на вулицю. З 14 березня вихід з дому для них був заборонений.
Деталі нових правил влада обіцяє розповісти найближчим часом.
Під час брифінгу в суботу прем'єр-міністр Іспанії Педро Санчез заявив, що "найбільш екстремальні моменти" вже позаду.
Водночас він розповів, що звернеться до парламенту з проханням продовжити обмежувальні заходи до 9 травня, оскільки досягнення країни у боротьбі з пандемією все ще недостатні й варто уникати поспішних рішень.
Через пандемію коронавірусу королева Великої Британії Єлизавета ІІ вперше за 68 років скасувала салют на честь свого дня народження.
У вівторок, 21 квітня, Єлизаветі ІІ виповниться 94 роки. Вона править країною з 1952 року.
У Великій Британії наразі виявлено 114 тисяч випадків коронавірусу, понад 15 тисяч людей померли.
Японські лікарі застерігають, що через спалах коронавірусу в країні місцева медична система може не витримати навантаження.
Лікарі також жаліються, що через Covid-19 часто не мають змоги надати допомогу іншим пацієнтам із серйозними захворюваннями.
В Японії офіційно підтвердили понад 10 тисяч випадків коронавірусу, більше 200 людей померли.
Кілька днів тому влада запровадила надзвичайний стан по всій території країни.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51585006' lang='ukr' type='mono' source_url='https://www.bbc.co.uk/ukrainian/features-51585006' term='COVID'>
Нові Санжари, фобії та коронавірус у питаннях і відповідях
Однією із причин протестів жителів Нових Санжар проти розміщення евакуйованих з Китаю у місцевому санаторії виявилася їхня непоінформованість.
Однією із причин протестів жителів Нових Санжар проти розміщення евакуйованих з Китаю у місцевому санаторії виявилася їхня непоінформованість.
ВВС News Україна зібрала найпоширеніші фобії стосовно загроз поширення Covid-19. Чимало з цих питань лунали в різних містах, де уряд міг поселити евакуйованих.
МОЗ України наголошує, що майже всі 100 людей на момент повернення з Китаю були здоровими. Серед них не лише ті, хто навчався чи працював у Китаї, а й члени екіпажу літака, що доправив їх в Україну, медики, водії автобусів та журналісти й телеоператори, які літали в Ухань і назад.
Ті, хто перебуває у Нових Санжарах, проходять обсервацію, тобто, посилений медичний контроль.
У той час як карантин запроваджується у разі виявлення небезпечних хвороб, з метою повної ізоляції вогнища хвороби та її ліквідації.
Оперативний штаб уряду, до якого залучені представники кількох відомств, спочатку визначили чотири заклади, куди мали розмістити евакуйованих з Китаю. Потім скоротили перелік до трьох. У МОЗ твердять, що усі ці заклади перевіряли за різними критеріями, визначеними ВООЗ.
Заступник міністра охорони здоров'я Дмитро Коваль заявив, що оперативний штаб ухвалив рішення не розголошувати широкому загалу місця можливого перебування евакуйованих, проте керівники тих регіонів володіли усією необхідною інформацією.
Місцеві жителі переконані, цей санаторій - не той заклад, де можливо забезпечити ізоляцію людей. Однак фахівці переконують, що це не так. Санаторій оточений правоохоронцями.
Усі евакуйовані громадяни та медичні працівники мають необхідні засоби захисту.  Вони не мають змоги залишати будівлю, але їм дозволили виходити на балкони.
Персонал, який раніше працював у санаторії, залишив його. Ніхто з них не контактуватиме з розміщеними в обсервації особами.
Медичний персонал, який обслуговує евакуйованих - це ті люди, які супроводжували літак з Китаю.
"Місцевий персонал не залучатимуть до обслуговування обсервації. Не залучатимуть також місцеву лікарню", - розповів заступник міністра охорони здоров'я Віктор Заєць.
Причому, окремо залучені медики для тих, хто перебуває всередині обсерватора, та окремо для тих, хто охороняє місце обсервації. Це зробили для того, щоб не було контакту із зовнішнім світом тих, хто перебуває в медичному центрі.
Однак за потреби залучатимуть обласні заклади, обладнані всім необхідним для діагностики й лікування.
Як розповів заступник міністра Дмитро Коваль, головним завданням медперсоналу, який перебуває у санаторії "Нові Санжари", буде контроль за станом здоров'я пацієнтів.
Згідно із посадовими обов'язками, у разі виявлення підозрілих симптомів головним їхнім завданням буде відправити таку людину за заздалегідь визначеним маршрутом до лабораторного центру, який є в кожному обласному центрі.
Двічі на день цих людей обстежуватимуть. У МОЗ твердять, що вони забезпечені усім необхідним.
"Це не 5-зірковий готель, але умови цілком нормальні", - сказав заступник міністра Дмитро Коваль і закликав у разі "негативних сигналів" інформувати міністерство.
За його словами, люди розміщені по двоє у кімнаті, їх годують гарячими стравами. Їжу готують не в санаторії, а привозять. Їжу подають в одноразовому посуді, який спочатку знезаражують, а потім утилізують.
Дмитро Коваль сказав, що за потреби евакуйованим надаватимуть допомогу психологів, оскільки "перебувати здоровим людям в умовах обсервації досить складно".
Українців, які не матимуть симптомів захворювання, відпустять додому. Іноземні громадяни також повернуться до своїх країн після успішного проходження 14-денної обсервації.
У разі погіршення самопочуття або ж підозр на коронавірус людину доправлять автомобілем екстреної допомоги, який цілодобово там чергує, до обласного медичного закладу.
Навіть у разі виявлення підозри на коронавірус термін перебування усіх інших евакуйованих продовжать ще на 14 днів з моменту ізоляції пацієнта, у якого будуть ознаки вірусу.
Питання про те, яким може бути інкубаційний період коронавірусу, остаточно не з'ясоване.
Науковці в Китаї припускали, що цей період становить не 14 днів, а 24, а люди, які були на карантині 14 днів і не мали ознак захворювання, можуть якийсь час лишатися носіями інфекції.
Проте Україна, як і інші країни, куди поверталися їхні громадяни з Китаю, орієнтуються на рекомендації Всесвітньої організації охорони здоров'я про 14 днів карантину чи обсервації.
Громадяни України та інших країн, які зараз у Нових Санжарах, перебували під наглядом лікарів і до прильоту в Україну з Китаю.
У соціальних мережах жителі Нових Санжар висловлюють стурбованість тим, що зараження вірусом можливе через каналізаційні стоки та через фекалії і що, мовляв, каналізація медичного центру не відділена від загальної каналізаційної системи селища.
Дослідження гонконзьких, китайських та американських вчених дійсно дали підстави твердити, що хоча головним шляхом зараження вірусом є кашель інфікованої людини, фекалії можуть бути вторинним шляхом передачі коронавірусу. Тобто, ідеться про проблему немитих рук, через які вірус може потрапити від людини до людини.
У той самий час, вчені досі не знають, як довго вірус може жити поза організмом людини.
Заступник міністра охорони здоров'я Дмитро Коваль запевнив, що каналізаційна система, а також водопостачання є відокремленими від селищної.
"Каналізаційна система є окрема, як і водопостачання, а обробка стічних вод здійснюється так само, як в лікарнях під час підсиленого режиму", - сказав один з керівників МОЗ України.
За даними МОЗ України, лікарі первинної ланки у разі виявлення гострих респіраторних захворювань негайно мають відправляти таких людей на додаткові обстеження.
Оскільки інфекційні лікарні чи відділення є не скрізь, у кожному районі розробили маршрут, куди пацієнта мають доставити і з яким лабораторним центром комунікувати. Такі центри є в кожному обласному центрі, запевняють у МОЗ України.
Заступник міністра Дмитро Коваль також повідомив, що також визначили медичні установи в обласних центрах, куди доставлятимуть хворих, які потребуватимуть штучної вентиляції легенів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52453679' lang='ukr' type='mono' source_url='https://www.bbc.co.uk/ukrainian/news-52453679' term='COVID'>
12 травня відкриються парки, кав'ярні, кіоски та перукарні. Кличко розповів про послаблення
Міська влада Києва підготувала перший етап виходу з карантину, який почне працювати з 12 травня у разі позитивної динаміки захворюваності на Covid-19.
Міська влада Києва підготувала перший етап виходу з карантину, який почне працювати з 12 травня у разі позитивної динаміки захворюваності на Covid-19.
Про це заявив мер Києва Віталій Кличко. "Це не зняття, а послаблення", - уточнив він.
Відповідно до рішення уряду, в Україні, до 11 травня діє карантин.
За словами мера, на першому етапі в Києві планують таке:
За словами мера, громадський транспорт на першому етапі продовжить працювати в обмеженому режимі.
"Метро в столиці відкриється за рішенням уряду", - додав Кличко.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51844210' lang='ukr' type='mono' source_url='https://www.bbc.co.uk/ukrainian/features-51844210' term='COVID'>
Скільки в Україні хворих на коронавірус?
У Німеччині 60-70% людей можуть підхопити коронавірус, про це відкрито говорить канцлер Ангела Меркель. У Британії вже прогнозують тисячі випадків захворювання.
У Німеччині 60-70% людей можуть підхопити коронавірус, про це відкрито говорить канцлер Ангела Меркель. У Британії вже прогнозують тисячі випадків захворювання.
В Італії, у якої з Україною великий пасажиропотік, є понад десять тисяч інфікованих.
А в Україні - лише один офіційно підтверджений випадок хвороби (Оновлення: ввечері 12 березня у МОЗ підтвердили два нові випадки коронавірусу в Україні - Ред.).
"В Італії карантин на території всієї країни. В Україні вже тиждень - один офіційно підтверджений випадок коронавірусу. Чи мене єдиного насторожує це?" - пише Станіслав Грещишин, колишній керівник патронатної служби МОЗ.
Журналісти, депутати, лікарі ставлять питання: чи справді в Україні - один хворий на коронавірус, чи може їх бути більше?
Коронавірус повільно шириться на схід Європи. Так у міністерстві здоров'я пояснюють мінімальну кількість хворих в Україні.
Поки у європейських державах на вірус тестують сотні, а іноді й тисячі людей, в Україні перевірили лише 43-х.
На питання ВВС News Україна, чому так мало, у МОЗ відповіли - такі алгоритми.
Перевіряли, перш за все, тих, хто приїхав нещодавно з країн, де є спалахи вірусу, у кого була температура або інші ознаки ГРВІ, а також людей, які з ними контактували.
"Ми не приховуємо ці випадки (коронавірусу - Ред.), ми діагностуємо ці випадки. Подивіться, в Білорусі, наприклад, в Румунії, у них, так, більша кількість, але не набагато. У Білорусі, наприклад, шість випадків. На сході Європи ми поки що не бачимо такого сплеску, як в Італії, в Німеччині і Франції. Коронавірус повільно шириться на схід Європи", - говорив на брифінгу у Києві 11 березня заступник міністра здоров'я Віктор Ляшко.
При цьому він визнав, що українська влада прогнозує і очікує зростання кількості захворювань на Covid-19.
Зараз ще у п'ятьох людей в Україні підозрюють коронавірус. Їхні аналізи вивчають у лабораторії.
У МОЗ розповіли ВВС News Україна, як виглядає перевірка на коронавірус в Україні.
Якщо у людини, яка приїхала з країни, де є спалах коронавірусу, запідозрили хворобу, її на спеціальній швидкій везуть до лікарні. Далі у неї беруть перший аналіз. Перевірка йде на всі відомі види гострих респіраторних інфекцій.
Якщо їх не знаходять, матеріали передають в обласну лабораторію. Якщо і там не знаходять відомих вірусів, то далі аналіз везуть до Києва.
Поки що лише там є тести на коронавірус. Проте, згодом тести на коронавірус планують розвести у кілька регіонів України. Одним з перших регіонів, який має отримати тести на коронавірус - це Закарпаття.
Україна централізовано закупила тест-систем для виявлення коронавірусу, яких вистачить для обстеження 960 людей. У МОЗ кажуть, що цього має вистачити до моменту отримання чергових реагентів.
"У лікарнях людей діагностують на коронавірус коштом держави. Водночас ми не забороняємо приватним клінікам і аптекам закуповувати тест-системи та експрес-тести (на коронавірус-Ред.)", - розповів пан Ляшко.
Кілька тисяч тестів на коронавірус закупила влада Києва.
Оксана Зінченко, кандидатка біологічних наук, доцент кафедри мікробіології, вірусології та біотехногії ОНУ імені Мечникова ставить під сумнів те, що в Україні лише один інфікований на коронавірус.
"Інфікованих може бути набагато більше, просто їх ніхто не реєструє. Часто інфекція може проходити безсимптомно або в легкій формі, тому людина не звертається по медичну допомогу. Якщо уражені тканини респіраторного тракту, то вірус має виділятися звідти", - говорить пані Зінченко.
На думку вченої, хоча тестувати всіх немає сенсу, але кого варто перевіряти на коронавірус, так це людей, які мають симптоми респіраторних захворювань і в групі ризику - літніх людей, лікарів.
Також не впевнений, що в Україні лише один хворий і Федір Лапій, імунолог, дитячий інфекціоніст і доцент.
"Може бути таке, що ми не довиявляємо випадки коронавріусних інфекцій. Але ми не можемо протестувати всіх хворих чи всіх бажаючих. Система просто не витримає", - вважає імунолог.
За його словами, якщо стан хворого тяжкий, тест на грип є негативним, то тут було б розумним, щоб перевіряли і на коронавірус.
"Введення тяжкого випадку грипу не відрізняється від тяжкого випадку коронавірусу. Тут треба приймати організаційні рішення і вибірково перевіряти більше. Щоб бути впевнені, що серед пацієнтів реанімацій з тяжкими ситуаціями, з пневмоніями, немає коронавірусу", - говорить Федір Лапій.
Вакцину від коронавірусу ще не винайшли, як і спеціального противірусного лікування, вчені над цим лише працюють.
Але більшість пацієнтів одужують у лікарнях. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця. Також утримуватися від поїздок у регіони, де є вірус, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52116893' lang='ukr' type='mono' source_url='https://www.bbc.co.uk/ukrainian/news-52116893' term='COVID'>
Хроніки коронавірусу. Найбільше смертей у Європі
У світі на коронавірусну хворобу захворіли вже 887 тисяч людей. Найбільше випадків у США - 190 тисяч. Далі йде Італія - 105 тисяч і Іспанія - 102 тисяч. Китай на п'ятому місці - 82 тисяч інфікованих. В Україні 794 випадки коронавірусної хвороби.
У світі на коронавірусну хворобу захворіли вже 887 тисяч людей. Найбільше випадків у США - 190 тисяч. Далі йде Італія - 105 тисяч і Іспанія - 102 тисяч. Китай на п'ятому місці - 82 тисяч інфікованих. В Україні 794 випадки коронавірусної хвороби.
Якщо нинішня динаміка захворювання збережеться, то вже до кінця тижня кількість інфікованих у світі перевищить мільйон.
Померли від коронавірусної хвороби 44 тисячі людей, з них 30 тисяч у Європі. Видужали вже 185 тисяч людей.
У Великій Британії померли 2300 людей. Там  вперше з часів Другої Світової війни скасували тенісний турнір Вімбілдон. Пандемія коронавірусу є найбльшим викликом людства з часів Другої світової війни, заявив генеральний секретар ООН Антоніу Гутерріш.
Президент США Дональд Трамп закликав американців дотримуватися обмежень, називаючи це "питанням життя і смерті". У США від хвороби померли вже 4 тисячі людей. Є острах, що жертвами коронавірусу в країні може стати 200 тисяч людей.
Віце-президент США Майк Пенс вважає, що сценарій розвитку ситуації навколо спалаху нового коронавіруса в США може нагадати, що відбувається в Італії. Там вже понад 13 тисяч смертей.
У Монастириському районі Тернопільської області 78 інфікованих. Серед них - 32 медпрацівників.
Тим часом понад  50 українців, які повернулися з Балі і Катару, втекли з готелю Козацький, куди їх помістили на обсервацію.  Про це повідомили у МОЗ.
Кожному, хто порушив режим обсервації, потрібно буде сплатити штраф у розмірі 17 000 гривень, розповів заступник міністра внутрішніх справ Антон Геращенко.
Станом на 1 квітня в лавах Збройних сил випадків захворювання на коронавірус не виявлено.
При цьому на ізоляції перебувають 139 військових, повідомляють у пресслужбі Командування Медичних сил ЗСУ.
"У Збройних силах України випадків захворювання на гостру респіраторну хворобу, спричинену коронавірусом типу COVID-19 не зареєстровано. На ізоляції (в тому числі самоізоляції) - 139 осіб. Кількість військовослужбовців, у яких закінчується ізоляція у найближчі 4 доби - 64 особи", - йдеться в повідомленні.
У Татарстані (Росія) на період карантину запровадили спецпропуски для виходу з дому, повідомляє "Комерсант".
Жителі республіки мають зарєструватися в спеціально створеному інтернет-сервісі та відправити SMS-повідомлення з паспортними даними, адресою фактичного проживання і метою виходу з дому. Після цього на номер абонента прийде код дозволу для виходу.
Дозвіл можна отримати, зокрема, для відвідування суду, лікарні або участі в похороні.
"Пересування вважається дозволеним, якщо громадянин отримав SMS-відповідь з унікальним кодом дозволу, там вказаний термін його дії", - пояснюють у владі.
При цьому пропуск не потрібний для звернень за екстреною допомогою, а також для виходу в магазин за продуктами і вигулу домашніх тварин.
Італійський виробник суперкарів Lamborghini почав виробляти медичні маски - в компанії кажуть, що планують виготовляти близько 1 тисячі масок на день.
"У надзвичайній ситуації, як та, що склалася зараз, ми відчуваємо, що маємо зробити внесок у загальну справу",  - заявив виконавчий директор Lamborghini Стефано Доменікалі.
"Ми переможемо у цій битві, працюючи разом і підтримуючи тих, хто перебуває на передньому краї боротьби з пандемією".
На тлі пандемії коронавірусу влада Австралії запровадила заборону на відвідування парків.
Громадянам все ще дозволяється перебувати на території парків для занять спортом, але влаштувати пікнік, позасмагати чи просто посидіти на лавці більше не можна.
Порушникам загрожує штраф у 6 тисяч доларів або до шести місяців позбавлення волі.
62-річний князь Монако Альбер ІІ вилікувався від Covid-19, лікарі вже дозволили йому припинити карантин.
Про те, що Альбер ІІ підхопив коронавірус стало відомо 19 березня, він став першим чинним лідером держави, в якого виявили хворобу.
Раніше від Covid-19 також одужав принц Чарльз, якому лікарі дозволили припинити самоізоляцію.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51991378' lang='ukr' type='mono' source_url='https://www.bbc.co.uk/ukrainian/news-51991378' term='COVID'>
Коронавірус в Україні. Кличко каже, що в Києві вже 10 випадків
У суботу, 21 березня, кількість випадків захворювання на коронавірус у Києві вже досягла 10. Про це повідомив мер Києва Віталій Кличко. Водночас міністерство охорони здоров'я у своєму вечірньому повідомленні дає трохи інші дані - загалом дев'ять випадків у Києві, з яких 6 - за останню добу.
У суботу, 21 березня, кількість випадків захворювання на коронавірус у Києві вже досягла 10. Про це повідомив мер Києва Віталій Кличко. Водночас міністерство охорони здоров'я у своєму вечірньому повідомленні дає трохи інші дані - загалом дев'ять випадків у Києві, з яких 6 - за останню добу.
Чому виникла ця суперечність, не зрозуміло.
"Сьогодні під вечір ми отримали лабораторно підтверджені тести двох жінок -29-ти та 39-ти років та 5-ти чоловіків у віці від 31 до 50 років", - повідомив мер Києва у суботу ввечері на своїй сторінці у Facebook.
Загалом, за його словами, восьмеро киян заразилися за кордоном: "в європейських країнах - переважно у Франції та Німеччині". Ще два випадки - це зараження від хворих із Житомирської області та Києва.
"Із 10 хворих п'ятеро лікуються в Олександрійській клінічній лікарні столиці. Інші 5 - перебувають на самоізоляції та отримують лікування вдома під наглядом лікарів", - повідомив пан Кличко.
Ще троє людей з підозрою на коронавірус чекають на результати аналізів.
Натомість МОЗ заявляє про 47 підтверджених випадків в Україні, 9 з яких - у Києві. Шість із них виявлені за останню добу.
Найгірша ситуація - у Чернівецькій області, де загалом виявили 25 випадків.
Є також випадки в інших областях:
Загалом у світі, станом на вечір 21 березня, коронавірус виявили в понад 284 тисяч людей. Понад 90 тисяч з них уже одужали.
Найбільше хворих наразі в Китаї (81 тисяча), Італії (53 тисячі), Іспанії (25 тисяч), Ірані (понад 20 тисяч), Німеччині (понад 20 тисяч) та США (19,5 тисяч).
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, у світі повністю вилікувалися від хвороби вже понад 87 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51954768' lang='ukr' type='mono' source_url='https://www.bbc.co.uk/ukrainian/news-51954768' term='COVID'>
Коронавірус підтвердили на Донбасі: за день двоє нових хворих

В Україні 18 березня підтвердили два нових випадки захворювання на коронавірус.
Про це повідомило Міністерство охорони здоров'я.
Нові випадки підтвердили в Донецькій області та на Київщині.
Загалом наразі підтверджені 16 захворювань на коронавірус.
На Буковині 10 хворих, у Київській області - 2, у Києві - 2, на Житомирщині - 1 та в Донецькій області - 1.
Раніше міністр внутрішніх справ Арсен Аваков пропонував закрити всі пункти пропуску з непідконтрольними районами Донбасу, адже там, за даними силовиків, було щонайменше 12 хворих на коронавірус. Проте КПВВ там досі функціонують в обмеженомсу режимі.
Люди, які мають реєстрацію на підконтрольній Україні території можуть виїхати з "республік", а люди, які мають реєстрацію на тих територіях - можуть виїхати туди.
Двоє людей від хвороби в Україні вже померли.
70-літня пенсіонерка померла у місті Радомишль на Житомирщині, а ще одна 33-літня жінка у Чернівцях.
Вже 200 тисяч людей у світі захворіли на коронавірус. Вісім тисяч померли, а понад 80 тисяч видужали.
12 громадян України лікуються від коронавірусної інфекції COVID-19 в інших країнах. Про це йдеться в повідомленні Міністерства закордонних справ.
Зокрема, кажуть у відомстві, 5 українців лікуються в Німеччині, 2 - в Італії, 2 - у Польщі, 1 - в Молдові, 1 - ОАЕ та 1 - в Домініканській республіці.
Ще пʼятеро громадян, додають в МЗС, вже одужали - йдеться про чотирьох українців в Японії та одного в Італії.
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_news-52179503' lang='ukr' type='mono' source_url='https://www.bbc.co.uk/ukrainian/news-52179503' term='COVID'>
Коронавірус і тварини: тигриця в Нью-Йорку заразилася від людей
Тигриця в зоопарку Нью-Йорка заразилася коронавірусом - це підтвердили аналізи.
Тигриця в зоопарку Нью-Йорка заразилася коронавірусом - це підтвердили аналізи.
Наразі це перший відомий випадок Covid-19, коли хвороба передалася від людини до тварини.
Малайська тигриця Надя живе у зоопарку Бронкса.
Припускають, що її міг заразити зоопрацівник, у якого не проявлялися симптоми Covid-19.
Натомість вони з'явилися у тигриці та шістьох інших "великих кішок" - у них почався сухий кашель.
"Це перший відомий нам випадок у світі, що людина заразила тварину і та захворіла", - розповів Пол Калле, головний ветеринар зоопарку, у коментарі Reuters.
Тепер він буде консультуватися з ветеринарами інших зоопарків про те, як може поширюватися Covid-19.
"Ми дуже ретельно перевірили кішку [Надю] і всю інформацію, яку ми отримаємо про Covid-19, точно додамо до світового вивчення цього нового коронавірусу", - відзначив Пол Калле у своїй заяві.
Симптоми проявилися у Надії, її сестри Азул та ще двох амурських тигрів і трьох африканських левів.
У зоопарку кажуть, що незабаром всі вони повністю одужають.
Ветеринари відзначають, що у тварин трохи знизився апетит, однак загалом стан нормальний.
Тим не менше, вони ретельно слідкують за ними, адже ще невідомо, як саме вірус може впливати на різні види.
У зоопарку кажуть, що тварин заразив працівник, який доглядав за ними, і у якого на той момент не проявлялися симптоми COVID-19.
Загалом же всі зоопарки Нью-Йорка закриті з 16 березня.
Вважається, що коронавіруси спочатку розвинулися у тварин і вже потім передалися людині, як це сталося з SARS-CoV-2, що спричинив нинішню пандемію.
Утім, до цього часу незрозуміло, як вірус може передаватися від людини до тварини, адже зараз він поширюється передачею від людини до людини.
Тому через випадок із зараженням тигриці Наді постають нові питання щодо пандемії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-51675833' lang='ukr' type='mono' source_url='https://www.bbc.co.uk/ukrainian/press-review-51675833' term='COVID'>
Україна виходить з кризи, і це дратує Путіна - Financial Times
Міжнародна преса у п'ятницю пише про такі теми:
Міжнародна преса у п'ятницю пише про такі теми:
Попри те, що Україна здебільше асоціюється з негативними заголовками, останні економічні новини свідчать про покращення її ситуації, що додає "головного болю Путіну", пише Financial Times.
"Під керівництвом президента та парламенту, націленого на реформи, Україна виходить з кризи, яка сталася після революції та військової інтервенції Росії майже рівно шість років тому, - вважає видання. - На думку деяких експертів, країна має найкращий за багато років шанс економічного зльоту".
Водночас основи економічного відновлення були закладені за часів колишнього президента Петра Порошенка, "чий уряд, попри вади, вирішив деякі складні питання - і заплатив за це політичну ціну", зауважує Financial Times.
Втім, економічному зростанню можуть завадити два основні ризики, попереджають журналісти.
Перший полягає в тому, що "реформи знову можуть зійти нанівець через корупційний вплив потужних українських олігархів на політичний клас". Це, зокрема, стосується спроб бізнесмена Ігоря Коломойського повернути контроль над ПриватБанком.
"Більший ризик, втім, становить мстивий Кремль. Володимиру Путіну, який керує Росією вже 20 років, незручно дивитися на Україну, яка зростає швидше за Росію (хоча й залишається біднішою) після обрання нових лідерів у результаті вільних виборів", - вважає Financial Times.
За постановою місцевого суду українські слідчі змушені були відкрити розслідування щодо можливого тиску з боку тодішнього віцепрезидента США Джо Байдена, що призвело до звільнення генерального прокурора України Віктора Шокіна у 2016 році, повідомляє Washington Post.
"Минулого року президент Трамп домагався проведення подібного розслідування від президента України Володимир Зеленського, що призвело до імпічмента Трампа Палатою представників і його пізнішим виправданням у Сенаті", - нагадує видання.
За словами Дарії Каленюк, директора українського Центру протидії корупції, той факт, що справу відкрили за ухвалою суду, означає, що Державне бюро розслідувань (ДБР) спочатку не відкривало її, але юристи Шокіна змусили зробити це.
"Скажімо, я можу написати заяву до ДБР, що, на мою думку, інопланетяни вкрали мій автомобіль. І, очевидно ж, ДБР не відкриє [справу], оскільки немає доказів злочину. Але тоді я можу звернутися до суду і змусити ДБР відкрити її за постановою суду. Тож ця справа мені це і нагадує", - розповідає Каленюк.
За її припущенням, справа може роками "лежати" без зрушень.
"Якби я була слідчою ДБР, я б закрила справу одразу ж", - додала вона.
Британія терміново розробляє плани для стримування коронавірусу COVID-19, пише Daily Mail.
Мова може йти про закриття шкіл щонайменше на два місяці та скасування концертів, фестивалів і спортивних змагань.
Головний лікар Англії, професор Кріс Вітті, зробив заяву, що, можливо, варто заборонити масові заходи після того, як кількість підтверджених випадків захворювання сягнула 16.
Однак, наголосив він, таке рішення ухвалять лише у крайньому разі, якщо відбудеться різкий стрибок кількості інфікованих.
Подібним чином вже вчинила Японія, яка скасувала заняття у школах з наступного понеділка до квітня.
"Закриття шкіл у Британії означатиме, що мільйони батьків, зокрема таких ключових професій як хірурги, медсестри та парамедики, вимушені будуть залишитися вдома, щоб піклуватися про своїх дітей", - попереджає газета.
За її словами, оскільки поширення хвороби вважається неминучим, деякі британські родини почали "панічно скуповувати підгузки, туалетний папір, мило, фруктові консерви, їжу для домашніх тварин, ліки, бутильовану воду та вино".
Канада позбавить герцога та герцогиню Сасекських державної охорони після 31 березня, коли Гаррі та Меган офіційно припинять виконувати королівські обов'язки, повідомляє Guardian.
Після того, як пара перебралася до канадського острова Ванкувер, її охороняла Королівська кінна поліція Канади, адже Меган і Гаррі мали міжнародний статус осіб, які потребують захисту.
Канадський уряд пояснив, що такі заходи стали результатом "безпрецедентного набору обставин".
Питання державної охорони для британського подружжя викликало великий резонанс у суспільстві, зокрема через величезні кошти, які наразі йдуть на це з канадського бюджету.
Як зауважує газета, рішенням про позбавлення охорони уряд Джастіна Трюдо зняв з себе "глибоко непопулярний фінансовий тягар". Як свідчать опитування, лише кожен п'ятий канадець вважав таке використання коштів доцільним.
Зі свого боку, подружжя зробило заяву, що вони і "надалі потребуватимуть ефективної охорони для захисту себе і їхнього сина" через королівське походження і військове минуле Гаррі та "незалежний стиль життя" Меган.
Огляд підготувала Марія Кондрачук, Служба моніторингу ВВС.
</doc>
<doc docid='bbc_news-52015630' lang='ukr' type='mono' source_url='https://www.bbc.co.uk/ukrainian/news-52015630' term='COVID'>
Бебі-бум чи розлучення? Що буде після карантину. Огляд ЗМІ

У вівторок, 24 березня, в огляді преси читайте про таке.
Пандемія коронавірусу навряд чи приведе до бебі-буму, однак може збільшити кількість розлучень, пише журналістка Петула Дворжак у колонці для Washington Post.
Адже карантин та дистанційна робота дають змогу партнерам побачити один одного у незвичному режимі.
Авторка зізнається, що запровадила разом з чоловіком певні правила життя на час карантину.
"Коли я розмовляю телефоном з жертвами насильства, йому не дозволено в мене питати, де лежить сир, гірчиця чи будь-що інше, - пише журналістка. - Я нагадую йому надягати сорочку для відеоконференцій, а він тримає вдома собак, коли я зачиняюся в машині на час телефонних інтерв'ю".
"Якщо ми зможемо пережити ці правила, ми переживемо все", - вважає авторка.
Топовий британський адвокат з розлучень Фіона Шеклтон, яка вела розлучні процеси Пола Маккартні, Мадонни та інших знаменитостей, також очікує на бум у своєму бізнесі. Про це вона сказала на засіданні британського парламенту.
"Пік зазвичай припадає на літні канікули та Різдво, коли люди багато часу проводять разом, - сказала вона. - Уявіть, що буде, коли сім'ї зачинені вдома дуже довгий час".
Однак все може бути і не так погано, якщо вірити спортивному кореспонденту Марку Зінно зі штату Меріленд. За його словами, віддалена робота дозволяє вам побачити, наскільки важлива робота вашого партнера і як старанно він чи вона працює.
"Ви про це ніколи не дізнаєтесь, доки не сядете з ними поруч і не побачите їх у процесі", - наголошує Зінно.
Потепління і висока вологість суттєво знижують поширення COVID-19, пише Daily Mail, посилаючись на дослідження китайських учених.
Дослідники проаналізували темпи зараження коронавірусом за тривалий час у 100 китайських містах, де понад 40 людей заразилися у період із 21 по 23 січня.
Вони побачили, що коли температура повітря підвищилася з мінус 20 до плюс 20 градусів за Цельсієм, середня кількість людей, яким передала вірус заражена людина, зменшилася з 2,5 до 1,5.
Так само, чим більша була вологість, тим менші темпи зараження.
Учені внесли поправку на густоту населеності під час складання графіку.
Раніше вважалося, що носій вірусу заражає ним від 2 до 2,5 людей.
Китайські вчені також показали, що вірус повільніше поширюється у вологому, тропічному кліматі на кшталт малайзійського або таїландського, а швидше - у сухішому та холоднішому, як в Ірані, Японії та Кореї.
Ученим достеменно невідомо, чому віруси краще передаються і виживають на холоді. Однак ми знаємо, що взимку людський імунітет пригнічується, а холодне та сухе повітря висушує слизову оболонку носа, що є першим рівнем захисту від мікроорганізмів.
Двадцятирічна американська студентка Джулія Бускаглія не хотіла робити тест на COVID-19 після повернення з Італії у березні, адже в неї не було всіх типових для цієї хвороби симптомів.
Джулія з Нью-Йорку відвідала Флоренцію в січні, пише Daily Mail.
А 29 лютого прокинулася з головним болем, температурою та болем у горлі, пише вона в своєму Twitter. Коли відвідала лікаря наступного дня, почала втрачати слух у лівому вусі, але лікар сказав, що в неї застуда.
Уже 3 березня, каже Джулія, вона втратила слух, нюх та смак, однак в неї не було характерного для коронавірусу сухого кашлю. Нежиті також не було. Дівчина лікувалася протизапальним засобом Tylenol.
Після повернення до Сполучених Штатів 5 березня вона самоізолювалася, хоча ніхто не питав у неї на митному контролі, яку країну вона відвідувала.
Лише 14 березня за наполяганням батьків Джулія зробила тест на COVID-19, який дав позитивний результат. Довелося кілька разів проситися зробити тест, адже їй спочатку відмовляли.
На момент отримання результатів у дівчини досі не було кашлю.
Джулія каже, що повністю вилікувалася, однак застерігає, що "нам повідомляють не про всі симптоми", а також, що "не треба мати всі симптоми, щоб мати вірус".
Велика кількість фатальних випадків коронавірусної хвороби в Італії пояснюється демографією і способом рахування випадків, пише Telegraph.
Ця країна вже обігнала Китай за кількістю смертей від коронавірусу.
Італія - друга за старістю населення країна в світі. Середній вік пацієнтів там - 67 років, а в Китаї - 46, каже науковий радник італійського міністра охорони здоров'я, професор Вальтер Річіарді.
Дослідження показали, що 87% смертей в Італії припадало на людей, старших за 70.
Інша причина полягає в тому, що всі італійські пацієнти, які мали коронавірус і померли, вважаються такими, що померли від коронавірусу, навіть якщо в них були інші хвороби.
"Наше дослідження Національного Інституту Здоров'я показало, що лише 12% сертифікатів про смерть свідчать, що смерть спричинена коронавірусом, а 88% пацієнтів померли від хвороби, яку мали до того, а часто таких було дві чи три", - каже Річіарді.
Це не означає, що коронавірус не мав впливу на смерть цих пацієнтів, але демонструє, що велика смертність в Італії пояснюється тим, що в більшості пацієнтів були інші проблеми зі здоров'ям, пише видання.
Експерти також виділяють інші фактори, зокрема, популярність куріння та забруднення повітря в Італії.
Через останній фактор особливо потерпає регіон Ломбардія, де спостерігають найбільший спалах коронавірусу в країні.
За словами професора Лондонської школи гігієни і тропічної медицини Мартіна Маккі, рано порівнювати країни Європи за рівнем захворюваності, адже невідомо, скільки є випадків із помірними симптомами.
Огляд підготувала Маргарита Малюкова, Служба Моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52467904' lang='ukr' type='mono' source_url='https://www.bbc.co.uk/ukrainian/news-52467904' term='COVID'>
Двоє українців померли на Балі, у них підозрюють коронавірус - ЗМІ
Індонезійські медіа повідомляють про смерть української пари на острові Балі, тіла перевіряють на коронавірус.
Індонезійські медіа повідомляють про смерть української пари на острові Балі, тіла перевіряють на коронавірус.
В українському МЗС повідомили BBC News Україна, що місцева поліція підтвердила факт смерті двох українців та вже розпочала слідчі дії.
За даними агентства ANTARA News, українці Тамара віком 53 роки та 54-річний Андрій померли у готелі в районі Кедонганан, що в окрузі Бадунг на Балі.
Повідомляється, що вчора їхні тіла забрав медичний підрозділ, що займається COVID-19.
"Хоча, щоб дізнатися точні причини смерті ми все ще чекаємо на результати аналізів", - розповів місцевий інспектор Багус Нагара Баранасіта.
За даними медіа, слідів насильства на тілах не було.
Водночас поліція розслідує, чи не було це вбивство.
А видання Coconuts Bali пише, що перед відправкою тіла обробили дезінфекторами за усіма протоколами щодо коронавірусу.
"Зі слів свідків, двоє іноземців були хворі, однак від чого саме вони лікувалися невідомо. Медики повідомлять про це пізніше. Розслідування лише почалося", - розповів інспектор Баранасіта.
Водночас працівники апартаментів, у яких жили українці, кажуть, що обоє виглядали здоровими, коли їх бачили востаннє тиждень тому.
А сусіди кажуть, що ті рідко виходили зі свого номеру, хоча у неділю бачили, як чоловік розмовляв з кимось біля апартаментів, а у понеділок жінка курила біля своїх дверей.
У вівторок ввечері хтось з сусідів постукав до них, щоб перевірити, чому вони не виходять цілий день.
Після того, як ніхто не відповів, сусіди викликали адміністрацію апартаментів, зламали двері та виявили тіла - вони лежали на підлозі.
В МЗС повідомили, що тіла померлих доставили до місцевої лікарні. "Наразі проводяться аналізи на можливу наявність у померлих коронавірусу COVID-19. У випадку негативного результату аналізів буде проведено аутопсію для встановлення причин смерті громадян України", - повідомили дипломати.
Наразі на Балі зафіксовано 215 підтверджених випадків коронавірусної хвороби.
DENPASAR, Bali (BPN) – Bali recorded 22 new confirmed cases as of Tuesday, April 28, bringing the total number to...
Кінець Facebook допису , автор: Bali Picture News
Вісім - у іноземців, решта - індонезійці.
Також підтверджено чотири смерті від COVID-19, двоє померлих - іноземці.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-51750090' lang='ukr' type='mono' source_url='https://www.bbc.co.uk/ukrainian/press-review-51750090' term='COVID'>
Зеленський повертає Україну до старих традицій - Bloomberg
У фокусі західних ЗМІ у четвер, 5 березня, такі теми:
У фокусі західних ЗМІ у четвер, 5 березня, такі теми:
Ініціювавши відставку уряду Олексія Гончарука, Володимир Зеленський, який прийшов до влади з обіцянками покласти край пострадянській традиції в українській політиці, повернувся до старої практики, пише Bloomberg.
"Кадрові зміни, які у середу підтримав уряд, свідчать про відхід від ідеї нових облич, які прийшли до влади, щоб подолати економічну корупцію та модернізувати колись комуністичну економіку", - пише видання.
Bloomberg додає, що ця ситуація нагадує хвилю відставок з команди молодих реформаторів, які прийшли до влади після подій 2014 року за адміністрації Порошенка. Тоді молоді міністри почали подавати у відставку зі скаргами на те, що влада не зацікавлена в очищенні уряду.
Відставка уряду Гончарука дивує західних експертів, які стежать за подіями в Україні, пише видання.
Викликає занепокоєння і те, як розгорталися події довкола звільнення міністрів - деякі кандидати відмовлялися обіймати посади, що звільнилися. Тож тепер команді Зеленського доведеться шукати альтернативи, підсумовує видання.
Про загрозу коронавірусу для авіабізнесу пише Guardian.
"Ніхто не може сказати, скільки коронавірус коштуватиме галузі, але багато хто попереджає, що наслідки можуть бути гіршими, ніж після 11 вересня", - пише видання.
Через падіння попиту на перельоти авіакомпанії вимушені скасовувати рейси, що призводить до збитків.
Напередодні управління над одним з найбільших європейських перевізників Flybe передали тимчасовій адміністрації. Всі рейси авіалінії скасували.
У США директори найбільших американських авіакомпаній зібралися на нараду з Дональдом Трампом, аби обговорити вплив розповсюдження вірусу на індустрію у країні, в якій внутрішні перельоти грають більшу роль, ніж міжнародні.
"Ефект впливу Covid-19 на авіалінії повторює тенденцію, яка розповсюджена серед людей - застій у Китаї, так само як і у потужних закордонних перевізників, але для менш сильних гравців ринку він може стати фатальним", - пише Guardian.
Зараз виглядає так, що жодна з авіаліній не здатна захистити себе від наслідків розповсюдження вірусу, додає видання.
Прем'єру нової стрічки про Джеймса Бонда "007: Не час помирати" перенесли на пів року через спалах коронавірусу, повідомляє The Sun.
Продюсери вирішили відкласти реліз, "проаналізувавши останню інформацію про ринок кінопрокату", йдеться у повідомленні на офіційній сторінці фільму у Twitter.
Так, у Британії, прем'єру перенесли на 12 листопада, а у США на 25 листопада.
Новини про ймовірну затримку релізу з'явилися після того, як фани почали закликати компанію, якій належать права на стрічку, зачекати, доки ситуацію з коронавірусом не візьмуть під контроль.
Фільм має стати останнім для Деніела Крейга у ролі Джеймса Бонда.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51717880' lang='ukr' type='mono' source_url='https://www.bbc.co.uk/ukrainian/news-51717880' term='COVID'>
Онлайн карта коронавірусу

Карта ґрунтується на періодичній публікації даних Університету Джонса Гопкінса і може не відображати останню інформацію по кожній країні.
Прогорніть, щоб побачити карту
Джерело: Університет Джонса Гопкінса (Балтимор, США), місцева влада
Останнє оновлення: 21 березня 2020 р., 20:00 GMT+2
</doc>
<doc docid='bbc_news-51688178' lang='ukr' type='mono' source_url='https://www.bbc.co.uk/ukrainian/news-51688178' term='COVID'>
Коронавірус: в Україні немає, але є у Білорусі
Понад 85 тисяч хворих у 53-х країнах світу та майже три тисячі померлих від вірусу. Такі останні дані щодо поширення коронавірусу у світі від Всесвітньої організації охорони здоров'я.
Понад 85 тисяч хворих у 53-х країнах світу та майже три тисячі померлих від вірусу. Такі останні дані щодо поширення коронавірусу у світі від Всесвітньої організації охорони здоров'я.
Більшість випадків - 78 тисяч у Китаї, звідки почався спалах.
Серед європейських країн коронавірус виявили у Білорусі - 1 , Литві-1, Італії-888, Румунії-3, Австрії-5, Швейцарії - 10.
Два випадки є в Росії і в Грузії.
Видужало від хвороби майже 40 тисяч людей.
ВООЗ підняла рівень загрози епідемії коронавіруса до "дуже високого". Це найвищий рівень ризику в градації Всесвітньої організації охорони здоров'я. При цьому там зазначають, що епідемію ще можна зупинити, якщо перекрити шляхи поширення вірусу.
Кількість хворих різко зросла у Південній Кореї та США.
На грип у світі щорічно хворіє близько мільярда людей, а помирають сотні тисяч. В Україні цього епісезону від грипу вже померло 48 людей.
В Україні жодного випадку COVID-19 не виявили.
28 лютого було два повідомлення про підозру на COVID-19 з Івано-Франківської та Кіровоградської областей.
Люди повернулися з Італії та мали симптоми ГРВІ. Зараз їхні аналізи досліджують у лабораторіях.
Центр Громадського здоров'я проводить тренінг для українських епідеміологів, а в регіонах визначають, де лікуватимуть хворих, якщо такі з'являться.
У Києві їх можуть розмістити у семи лікарнях, розповів мер Києва Віталій Кличко. Напередодні у столиці пройшли тренування з виявлення коронавірусу.
Це відділення в Олександрівській лікарні, Київській міській лікарні №4, Київській міській лікарні №9, міських дитячих клінічних лікарнях №1 та №2, у дитячій інфекційній лікарні, київському центрі репродукції та перинатальної медицини.
У всіх цих закладах є необхідний запас засобів захисту, дезінфекції, запевнили у КМДА.
У випадку появи хворих на коронавірус на Львівщині, людей, які з ними контактували, помістять у санаторій "Немірів" Яворівського району, розповіли у Львівській ОДА.
Влада запевняє, що Україна до коронавірусу готова. Звітують про тисячі ліжок в інфекційних лікарнях, готовність лікарів-інфекціоністів.
Також кілька днів тому у МВС розповідали, що при в'їзді в Україну перевірятимуть температуру у всіх пасажирів.
Проте, за даними ВВС News Україна, не всюди є прилади для вимірювання температури. Користувачі соцмереж також пишуть, що не у всіх температуру перевіряють.
Лікарі з регіонів скаржаться, що не у всіх є засоби захисту - респіратори, захисні костюми. Іноді , їм пропонують купувати їх за власний рахунок.
Із поширенням коронавірусу за межі Китаю, міцнішають побоювання, що наслідки сплеску нової хвороби для глобальної економіки можуть бути серйозними.
Загальним показником таких настроїв є падіння фондових ринків по всьому світу.
У п'ятницю європейські ринки різко впали. Азійські ринки також падають впродовж всього тижня.
Це означає, що інвестори бояться, що наслідки поширення коронавірусу для економіки будуть більш серйозними і тривалими, ніж припускали на початку епідемії.
Тижневі втрати на ринках США та Європи є наймасштабнішими від кризового 2008 року.
За останні шість днів вартість акцій компаній по всьому світу знизилася на 3,6 трильйона доларів.
Авіакомпанії KLM, Lufthansa, British Airways, Easy Jet заявили про те, що припинення чи скорочення рейсів спочатку до Китаю, а тепер і до Італії вже приносить відчутні збитки.
Минулого тижня Міжнародна асоціація повітряного транспорту оцінила потенційні втрати світової індустрії авіаперевезень у майже 30 млрд доларів.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують завдяки лікуванню. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52200440' lang='ukr' type='mono' source_url='https://www.bbc.co.uk/ukrainian/news-52200440' term='COVID'>
Коронавірус в Україні: тих, хто одужав, вже другий день більше, ніж померлих
Станом на ранок 12 квітня в Україні підтвердили 2 777 випадків COVID-19. Про це повідомляє Центр громадського здоров'я.
Станом на ранок 12 квітня в Україні підтвердили 2 777 випадків COVID-19. Про це повідомляє Центр громадського здоров'я.
Протягом 11 квітня зареєстрували 266 нових випадків. Приріст кількості хворих 10%.
Серед нових хворих - 26 дітей.
За добу госпіталізували 83 особи. До апаратів штучного дихання приєднали 9 людей.
Вже другий день показник одужання в Україні перевищує кількість померлих.
Усього від початку епідемії в Україні зробили 30 314 ПЛР-тестів на коронавірусну інфекцію.
Найбільше хворих на COVID-19 зафіксували у Чернівецькій області - 432, далі йде Київ, де коронавірус підтвердили у 416 людей.
Внаслідок ускладнень, викликаних хворобою, померли 83 людини, з них 40 чоловіків та 43 жінки. Серед померлих переважна більшість людей віком від 50-ти років (85,5%).
Смерті зафіксували у 18 областях.
У зв'язку з коронавірусом шпиталізували 1 100 людей, з них 48 дітей. Амбулаторно лікуються 1 504 пацієнти.
10 людей за минулу добу померли. Коефіцієнт летальності COVID-19 в Україні, за словами головного сантіарного лікаря Віктора Ляшка, 3%.
Загалом одужало вже 89 людей, у тому числі 7 медиків.
"Другий день у нас показник одужання перевищує кількість померлих", - відзначив Віктор Ляшко.
Водночас він додав, що "не хоче вводит нікого в оманливе відчуття безпеки, все залежить від українців".
За словами Віктора Ляшка, українська система охорони здоров'я "робить все, щоб пік епідемії був найменший і розтягнутий у часі".
"У такій динаміці поширення коронваірсуної хвороби дозволяє системі охорони здоров'я справлятися з навантаженням", - розповів головний санітарний лікар.
Віктор Ляшко також розповів, кого саме зараз перевіряють на коронавірус: це всі люди з симптомами коронавірусу (підвищена температура, кашель і ускладнене дихання), люди, які контактували з хворими, а також ті, хто повернувся з-за кордону і має симптоми.
Також аналізи роблять у всіх померлих від пневмонії - щоб з'ясувати реальну картину захворюваності.
У деяких областях Західної України цими вихідними запроваджують особливий режим пересування.
На Волині з 13:00 суботи до 06:00 понеділка людей попросили не виходити з дому та придбати необхідні продукти та ліки заздалегідь.
Такі обмеження запроваджують не вперше - минулими вихідними вони діяли зокрема у Тернопільській і Чернівецькій областях.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52384773' lang='ukr' type='mono' source_url='https://www.bbc.co.uk/ukrainian/features-52384773' term='COVID'>
Феномен Каліфорнії: чому цей штат став лідером в боротьбі з коронавірусом
Жителі Каліфорнії з подивом спостерігають за ситуацією у Нью-Йорку, що став епіцентром пандемії коронавірусу в США.
Жителі Каліфорнії з подивом спостерігають за ситуацією у Нью-Йорку, що став епіцентром пандемії коронавірусу в США.
Карантин Каліфорнія ввела 19 березня. На той момент у штаті зареєстрували менш ніж тисячу заражених коронавірусом і близько двох десятків смертей.
Каліфорнія стала першим штатом США, що ввів такі жорсткі заходи для стримування пандемії, і третім після Нью-Йорку та Вашингтону, що найбільше постраждав від неї.
Місцева влада наказала тимчасово закрити всі бізнеси, що не мають стратегічного значення і не пов'язані із забезпеченням людської життєдіяльності. Закрили також школи.
Netflix та Каліфорнійський університет Лос-Анджелеса, наприклад, на той момент вже перевели велику частину своїх працівників на режим роботи з дому.
Нью-Йорк почав вживати таких заходів ізоляції три дні потому. Але ситуація у штатах суттєво різнилася. За словами експертів, різниця у три дні зіграла ключову роль.
Згідно з офіційними даними, станом на 14 квітня у Каліфорнії за два з половиною місяці (відтоді як почали реєструвати перші випадки) від Covid-19 померла 821 людина. У штаті Нью-Йорк майже стільки ж людей зараз помирає щодня.
Поки науковці та місцева влада намагаються з'ясувати причину такої різниці в різних штатах, BBC Mundo поспілкувалася з експертами, які пролили світло на те, чому Каліфорнії вдалося стримати розповсюдження хвороби.
Фахівці стверджують, що раннє введення карантину та режиму ізоляції стали ключовим елементом успіху Каліфорнії.
"Каліфорнія взяла на себе роль лідера серед решти штатів і ми побачили позитивні результати цього, особливо в регіоні затоки Сан-Франциско", - пояснює Арт Рейнголд, професор епідеміології та біологічної статистики Університету Берклі.
У Сан-Франциско, де мешкає трохи менше мільйона людей, станом на 13 квітня зареєстрували 17 смертей.
"Ми у найкращому сценарії із можливих, відбувається те, чого ми чекали, але ми також готуємося і до іншого сценарію", - сказав 10 квітня представник місцевої агенції з охорони здоров'я Марк Галі.
"Для каліфорнійців це привід пишатися собою", - додає він і зазначає, що крива захворювань вирівнюється, а кількість хворих у лікарнях зменшується раніше, ніж очікувалося.
Проте, попереджає він, ситуація може погіршитися, якщо "припинити приділяти належну увагу соціальній ізоляції".
Іншим фактором успіху можна назвати "чудовий рівень медичної інфраструктури, що дозволяє надати всім громадянам належну медичну допомогу, не відчуваючи при цьому хронічної нестачі лікарняних ліжок, палат інтенсивної терапії чи медичних працівників", каже Карін Майклз, директорка кафедри епідеміології медичної школи Каліфорнійського університету Лос-Анджелесу.
Каліфорнія навіть передала 500 апаратів штучної вентиляції легень лікарням Нью-Йорка та іншим штатами, що більше за інших постраждали від коронавірусу.
Згідно з даними видання Los Angeles Times, зараз рівень смертності від Covid-19 у Каліфорнії - головних повітряних воротах для сотень прямих рейсів з Китаю, де зародився коронавірус - два випадки на 100 тисяч жителів. У Нью-Йорку ця цифра складає 55,3 на 100 тисяч.
Карін Майклз звертає увагу на розбіжності між штатами.
"Міська інфраструктура у цих регіонах суттєво різниться: у Каліфорнії райони більш розкидані по території штату, тут більшість людей живуть у приватних будинках, що полегшує дотримання режиму ізоляції, а у Нью-Йорку, особливо у місті, щільність населення дуже висока", - пояснює вона.
Ще один важливий аспект - транспорт.
"Нью-Йорк покладається на систему громадського транспорту, в той час як у Каліфорнії вона не так добре розвинена і більшість жителів пересуваються на власних автомобілях", - каже епідеміолог.
І хоча між щільністю населення та кількістю заражень прослідковується зв'язок, професор Рейнголд каже, що у деяких районах Східного узбережжя, що не так густо заселене, теж є місця, що стали центрами зараження.
Місцева влада каже, що піку захворювань Каліфорнія досягне наступного місяця. Лос-Анджелес продовжив карантин до 15 травня. Та попри це, у штаті вже обговорюють можливість поновлення активності та  відкриття бізнесу.
"Головне зараз продовжити стільки заходів, скільки треба. Попереду ще багато викликів і невизначеності", - каже Карін Майклз.
Рейнголд каже, що для того, щоб "знову відкрити суспільство", необхідно підготувати інфраструктуру, щоб велика кількість людей могла робити тести на коронавірус, а контакти заражених обмежувались.
Також слід облаштувати місця для превентивного карантину та ізоляції. Не менш важливою є і врегулювання проблеми безхатченків, яких у Каліфорнії чимало.
"Ми недостатньо підготовлені, це результат років неналежного виділення коштів на медицину на державному рівні", - каже Рейнголд.
Губернатор Каліфорнії заявив, що обговорює стратегію виходу з карантину з сусідніми штатами  Орегон та Вашингтон, але додав, що послабляти заходи зарано.
Наразі майже три мільйони каліфорнійців звернулися по державну допомогу у зв'язку з втратою роботи.
"Ми обговорюємо те, якою буде нова реальність, але поки що ми не матимемо принаймні колективного імунітету чи вакцини, про впровадження цієї реальності не йдеться", - заявив губернатор.
Переклад підготувала Тетяна Кирилюк, Служба моніторингу ВВС
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52249040' lang='ukr' type='mono' source_url='https://www.bbc.co.uk/ukrainian/news-52249040' term='COVID'>
Коронавірус у світі: понад 100 тисяч смертей
10 квітня кількість смертей через коронавірус у світі перевалила за 100 тисяч. Про це свідчать дані Університету Джона Хопкінса.
10 квітня кількість смертей через коронавірус у світі перевалила за 100 тисяч. Про це свідчать дані Університету Джона Хопкінса.
Найбільше померлих наразі в Італії (понад 18 тисяч), США (понад 16 тисяч) та Іспанії (15 тисяч).
Загалом у світі коронавірус підхопили понад 1,6 мільйона людей.
Лідери за кількістю хворих - США (475 тисяч), Іспанія (157 тисяч), Італія (147 тисячі) та Німеччина (119 тисяч).
Китай, з якого почалося поширення епідемії, заявляє про 82 тисячі підтверджених випадків коронавірусу, понад 3 тисячі з них - летальні.
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, у світі повністю вилікувалися від хвороби вже близько 368 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - якомога частіше мити руки і уникати контактів з іншими людьми.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-russian-51769396' lang='ukr' type='mono' source_url='https://www.bbc.co.uk/ukrainian/vert-fut-russian-51769396' term='COVID'>
Нулевой пациент эпидемии коронавируса: кто он и зачем его искать
--
С распространением эпидемии Сovid-19 исследователи пытаются определить первого человека, заболевшего коронавирусом. Зачем это выяснять, и как вообще возник термин "нулевой пациент"?
Власти Китая и эксперты не сошлись во мнении относительно того, откуда началась эпидемия и кто первым заболел новым вирусом. Иными словами, кто является "нулевым пациентом" в эпидемии Covid-19.
Уровень генетического анализа сегодня позволяет проследить происхождение вируса через тех, кто им заразился. Вместе с эпидемиологическими исследованиями ученые могут определить людей, которые, возможно, заболели первыми и начали распространять болезнь, спровоцировав тем самым вспышку.
Но зачем их определять? Это может дать ответы на важные вопросы - как, когда и почему началась эпидемия. Это также может остановить распространение инфекции или предотвратить будущие вспышки.
Итак, знаем ли мы, кто является нулевым пациентом в эпидемии Covid-19, начавшейся в Китае?
Короткий ответ - нет.
Власти Китая сначала сообщили, что первый случай коронавируса был зафиксирован 31 декабря. Многие первые случаи вирусной пневмонии незамедлительно связали с рынком морепродуктов и животных в Ухане в провинции Хубэй.
Этот регион является эпицентром вспышки. Там зафиксировали почти 82% всех случаев заболевания (более 75 тысяч) в Китае и во всем мире, по данным Университета Джона Хопкинса.
Впрочем, исследование китайских ученых, опубликованное в медицинском журнале Lancet, утверждает, что впервые диагноз Covid-19 поставили 1 декабря 2019 года (то есть намного раньше). И главное, этот человек не имел "контакта" с морепродуктами с рынка Хуанань.
Старший врач в больнице Цзининьтан в Ухане и один из авторов исследования Ву Веньцзюань заявила китайской службе BBC, что пациентом был пожилой мужчина, страдавший болезнью Альцгеймера.
"Он жил в четырех-пяти автобусных остановках от рынка морепродуктов и был так болен, что почти не выходил из дома", - говорит Ву Веньцзюань.
Она также рассказала, что у еще троих людей в последующие дни возникли симптомы вируса, но двое из них также не имели никакого контакта с рынком Хуанань.
Исследователи, однако, также установили, что 27 из 41 пациента, которые попали в больницу на ранних стадиях вспышки, "имели отношение к рынку".
Сейчас наиболее вероятной остается гипотеза ВОЗ о том, что вспышка коронавируса началась на рынке, а сам Сovid-19, очевидно, передался от живого животного человеку-хозяину, от которой потом началось распространение среди людей.
Итак, может ли на самом деле один человек спровоцировать массовую вспышку?
Эпидемия эболы в Западной Африке в 2014-2016 годах была крупнейшей вспышкой вируса с момента его обнаружения в 1976 году. По данным ВОЗ, от эболы умерли более 11 тысяч человек, заразились - 28 тысяч.
Вспышка продолжалась более двух лет и коснулась 10 стран, преимущественно в Африке. Но отдельные случаи эболы также были зафиксированы в США, Испании, Великобритании и Италии.
Ученые пришли к выводу, что вспышка нового штамма эболы началась с одного человека - двухлетнего мальчика из Гвинеи. Он мог заразиться вирусом, когда играл в дупле дерева, где обитала колония летучих мышей.
Ученые поехали в поселок Мелианду, где жил мальчик, взяли образцы генетического материала и побеседовали с местными жителями, чтобы узнать больше об источнике вспышки инфекции.
Впрочем, пожалуй, самым известным "нулевым пациентом" была Мэри Маллон, получившая прозвище "Тифозная Мэри", поскольку была человеком, вызвавшим вспышку брюшного тифа в Нью-Йорке в 1906 году.
Маллон переехала в США из Ирландии, где начала работать поваром в богатых семьях. После вспышки тифа среди состоятельных семей Нью-Йорка врачи проследили его источник - Мэри Маллон.
В каждой семье, где она работала, начинался брюшной тиф, при этом сама Мэри не болела.
Врачи назвали ее здоровым носителем. Это - зараженный болезнью человек, который либо не имеет симптомов, либо они мало заметны. Такие носители обычно заражают многих людей.
Сейчас есть свидетельства, что некоторые люди распространяют вирусы больше других. Маллон является одним из первых зарегистрированных так называемых "суперраспространителей".
В те времена ежегодно несколько тысяч ньюйоркцев болели брюшным тифом, смертность от которого составляла 10%.
Термин "нулевой пациент", однако, окружен стигмой.
Многие эксперты в сфере здравоохранения против выявления первого подтвержденного случая болезни. Они опасаются дезинформации о болезни или даже виктимизации человека.
Известный пример - человек, которого ошибочно определили "нулевым пациентом" эпидемии СПИДа.
Гаэтан Дюга, канадский бортпроводник и гей, является одним из наиболее демонизированных пациентов в истории медицины. Его обвиняли в распространении ВИЧ в США в 1980-х.
Всего три десятилетия спустя ученые обнаружили, что он не мог начать распространение заболевания. Исследование 2016 года показало, что вирус попал в Америку из Карибского бассейна в начале 1970-х.
Интересно, что и сам термин "нулевой пациент" случайно появился именно во время эпидемии ВИЧ-инфекции.
Исследуя распространение болезни в Лос-Анджелесе и Сан-Франциско в начале 1980-х, сотрудники Центров контроля и профилактики заболеваний использовали букву "O" для обозначения случаев "за пределами штата Калифорния" (outside the state of California).
Другие исследователи ошибочно трактовали букву как число 0 - так и появился термин "нулевой пациент".
Прочитать оригинал  этой статьи на английском языке вы можете на сайте BBC Future.
Хотите поделиться с нами своими жизненными историями? Напишите о себе по адресу: questions.ukrainian@bbc.co.uk, и наши журналисты с вами свяжутся.
Следите за нашими новостями в Twitter и Telegram
--
</doc>
<doc docid='bbc_news-52001269' lang='ukr' type='mono' source_url='https://www.bbc.co.uk/ukrainian/news-52001269' term='COVID'>
В Україну привезли сотні тисяч тестів на коронавірус з Китаю

В Україну з Китаю доставили тести для виявлення коронавірусу з китайського Гуанчжоу.
Літак Збройних сил прибув до Борисполя вночі, повідомляє Офіс президента.
Йдеться про два види тестів - ПЛР (полімеразної ланцюгової реакції) та тести для експрес-діагностики.
Експрес-тестів в партії прибуло 250 тисяч, а кількість ПЛР-тестів не уточнили.
Також з Китаю доставили маски різного ступеня захисту, дезінфектори, апарати штучної вентиляції легень та інші засоби, необхідні для боротьби з поширенням COVID-19.
В ОП запевняють, що ПЛР-тести в понеділок передадуть до лабораторій у кожен регіон України.
Швидкі тести передадуть окремим лікарням, повідомляє МОЗ.
В ОП підкреслили, що це лише перша партія медичного вантажу з Китаю. На цей тиждень запланували ще декілька рейсів.
Міністр внутрішніх справ Арсен Аваков в Facebook додав, що Нацгвардія вранці в понеділок почне доставляти тести в регіони авіацією і спецавтомобілями.
Напередоні президент Володимир Зеленський заявляв, що Україна розраховує отримати з Китаю 10 млн тестів.
Станом на п`ятницю в Україні протестували 730 людей. В Південній Кореї - 290 тисяч, у Великій Британії понад 40 тисяч, в Білорусі - 16 тисяч.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51634297' lang='ukr' type='mono' source_url='https://www.bbc.co.uk/ukrainian/news-51634297' term='COVID'>
Коронавірус: температуру мірятимуть на всьому кордоні України
Температуру мірятимуть в усіх громадян, як прибувають на територію України. Про це у вівторок, 25 лютого, повідомив міністр внутрішніх справ Арсен Аваков на нараді щодо ситуації з коронавірусом.
Температуру мірятимуть в усіх громадян, як прибувають на територію України. Про це у вівторок, 25 лютого, повідомив міністр внутрішніх справ Арсен Аваков на нараді щодо ситуації з коронавірусом.
"Температурний скринінг є обов'язковим для усіх громадян, які прибувають в Україну з будь-якої країну світу, як через авіасполучення, так і через усі автомобільні та залізничні пункти пропуску на кордоні України", - заявив пан Аваков.
З країнами ЄС Україна має 29 пунктів пропуску, а загалом на кордоні - 232.
За словами Авакова, сьогодні на пункті пропуску "Тиса", що на кордоні з Угорщиною, оглянули близько 1000 людей.
Також температурний контроль планують зробити і на лінії розмежування із анексованим Кримом та окремими районами Донецької та Луганської областей.
Групи із прикордонників та медиків будуть чергувати позмінно, усі вони забезпеченні необхідними засобами захисту, заявив пан Аваков.
У разі, якщо зафіксують, що у людину підвищена температура, її відправлятимуть на додаткові обстеження.
В кожному пункті пропуску є ізолятор. Людину помістять туди у разі підозри на коронавірус.
Далі швидка має відвезти її до інфекційної лікарні, де робитимуть обстеження. У МОЗ кажуть, що прикордонники мають респіратори, які захищають органи дихання.
Як запевняють у МОЗ, в Україні коронавірусу поки що немає. У Чернівцях перевіряють жінку, яка повернулась нещодавно з Італії і повідомила, що погано себе почуває.
У МОЗ розповіли ВВС News Україна, як виглядає перевірка на коронавірус в Україні.
У людини беруть перший аналіз у лікарні, куди її привезли. Перевірка йде на всі відомі види гострих респіраторних вірусних інфекцій.
Якщо їх не знаходять, матеріали передають до обласної лабораторії. Якщо і там не знаходять відомих вірусів, то далі аналіз везуть до Києва.
Лише у Києві є потрібні тести і лише там перевіряють остаточно, коронавірус це чи ні.
Матеріали везуть, наприклад, автомобілем. У випадку Нових Санжар, де перевіряли евакуйованих, везли літаком. Сам тест роблять 5-7 годин. Тобто з часу, від коли виникла підозра, до остаточного спростування чи підтвердження, може пройти і кілька днів.
За даними МОЗ, в Україні є 30 наборів реагентів для тестування на COVID-19. Набори містять приблизно 3000 реакцій, чого вистачить для дослідження на захворювання понад 950 людей методом полімеразної ланцюгової реакції.
В Італії на коронавірус вже захворіли кілька сот людей, померли семеро. Хворих на коронавірус виявили в Австрії, на Канарських островах (Іспанія).
В понеділок Італія запровадила ряд обмежень у північних регіонах Ломбардія і Венето. У кількох маленьких містечках, де живе близько 50 тисячі людей, ввели карантин. Туди не можна в'їхати чи виїхати без спеціального дозволу.
У закритих містах тимчасово не працюють школи та багато фірм, скасували громадські та спортивні заходи, Венеційський карнавал.
На новий коронавірус у світі захворіли вже понад 80 тисяч людей, 2700 людей померли, а 27 тисяч одужали.
У січні ВООЗ оголосила глобальну надзвичайну ситуацію у зв'язку зі спалахом нового вірусу, який спричиняє респіраторну хворобу під назвою Covid-19.
Лихоманка, втома та сухий кашель - найпоширеніші симптоми для пацієнтів.
Частка людей, які помирають від цього захворювання, сягає приблизно 2%, у більшості хворих лише розвиваються легкі симптоми і відбувається повне одужання.
Європейський центр з профілактики та контролю захворюваності, який є агентством Євросоюзу, нагадує, що щороку до 40 тисяч людей у ​​країнах ЄС, Великій Британії, Норвегії, Ісландії та Ліхтенштейні передчасно помирають через причини, пов'язані з грипом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52060133' lang='ukr' type='mono' source_url='https://www.bbc.co.uk/ukrainian/news-52060133' term='COVID'>
В Україні ще одна смерть від коронавірусу. Більше 200 людей захворіло
Про шосту смерть від COVID-19 повідомляють на Рівненщині - там захворіло одразу дев'ять мешканців одного села.
Про шосту смерть від COVID-19 повідомляють на Рівненщині - там захворіло одразу дев'ять мешканців одного села.
Загалом же станом на ранок 27 березня в Україні підтвердили 218 випадків COVID-19, повідомив Центр громадського здоров'я.
П'ятеро людей вже одужали - всі вони з Чернівецької області, їх або вже виписали з лікарні, або скоро випишуть.
"У Рівненській області, станом на 8 ранку 27 березня підтверджено дев'ять випадків захворювання на COVID-19, один з яких летальний", - повідомив голова Рівненської ОДА Віталій Коваль.
За його словами, всі хворі - з села Тинне.
Вісьмох хворих ізолювали, їхній стан стабільний.
У Рівненській області, станом на 8 ранку 27 березня підтверджено дев'ять випадків захворювання на COVID-19, один з яких...
Кінець Facebook допису , автор: Віталій Коваль
"Ще вчора після отримання даних швидких тестів, на виїздах із села встановлено пости патрульної поліції та працівників ДСНС. До з'ясування обставин - заборонено залишати село. Рух габаритного транспорту пустили в обхід села", - повідомив Віталій Коваль.
Раніше про хворих написав голова Сарненської райради Руслан Серпенінов
"На Сарненщині лабораторно підтвердженні 9 випадків зараження COVID-19 з одного населеного пункту", - написав Руслан Серпенінов.
Шановні мешканці району!

На Сарненщині лабораторно підтвердженні 9 випадків зараження COVID-19 з одного населеного...
Кінець Facebook допису , автор: Серпенінов
"Найбільше випадків було зареєстровано серед працездатного населення віком від 30 до 65 років - 68,7%", - кажуть у Центрі громадського здоров'я.
Підтверджено 218 випадків COVID-19
(станом на 10:00, 27 березня)
 
Найбільше випадків було зареєстровано серед...
Кінець Facebook допису , автор: Центр громадського здоров’я України
"37,6% усіх випадків припадає на вікову категорію 30-49 років", - додають там.
Ще у середу кількість хворих складала трохи більше сотні, тож за останні дні число заражених подвоїлося.
Загалом це звична тенденція при пандемії, пояснюють у Всесвітній організації охорони здоров'я. Чим більше людей інфіковано, тим більше інших вони заражають. Саме тому мова йде про самоізоляцію як найдієвіший спосіб боротьби з поширенням вірусу.
В Україні на офіційну статистику впливає і збільшення кількості тестів на COVID-19.
Загалом в Україні вже провели 1 050 лабораторних тестів.
Шість випадків COVID-19 стали летальними, п'ять пацієнтів повністю одужали.
У світі, за даними Центру Джона Гопкінса, більше 532 тис. підтверджених випадків хвороби. 24 тис. заражених померли, більше 122 тис. - повністю одужали.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51497750' lang='ukr' type='mono' source_url='https://www.bbc.co.uk/ukrainian/news-51497750' term='COVID'>
Епідемія Covid-19: смертність від коронавірусу стрімко зросла - випуск новин 13.02.2020
У випуску 13 лютого:
У випуску 13 лютого:
Ви також можете подивитися випуск за цим лінком.
І підписуйтеся на наш Youtube-канал!
</doc>
<doc docid='bbc_features-52354037' lang='ukr' type='mono' source_url='https://www.bbc.co.uk/ukrainian/features-52354037' term='COVID'>
Коронакриза в Європі буде гірше світової. Доведеться витратити трильйони євро, але проблема не в грошах
Світ занурюється у найгіршу кризу за останні 100 років, і серед розвинених країн більше за інших постраждає ЄС - друга за розміром економіка планети і найбільший у світі політичний союз з населенням 450 млн людей.
Світ занурюється у найгіршу кризу за останні 100 років, і серед розвинених країн більше за інших постраждає ЄС - друга за розміром економіка планети і найбільший у світі політичний союз з населенням 450 млн людей.
Пандемія Covid-19 коштуватиме ЄС трильйони євро, і вони у 27 країн союзу і загальноєвропейського уряду в Брюсселі або є, або знайдуться. Складніше буде домовитися між собою про те, як зібрати і на що витратити ці гроші. Це довгий процес навіть у мирні роки, а зараз час грає проти країн ЄС, які посварилися на ґрунті вірусу.
Здатність помиритися і узгодити антикризовий план визначить не тільки глибину кризи, а й місце Європи у посткоронавірусному світі. Зробити це намагатимуться лідери усіх 27 країн на віртуальному саміті у четвер, 23 квітня. Вони спробують схвалити план першочергових заходів вартістю пів трильйона євро. Але це лише початок. На відновлення знадобиться набагато більше. А значить, і суперечки будуть жорсткішими.
"Світова економіка входить у рецесію, і європейська разом із нею - проте у більш глибоку. Країнам єврозони доведеться збільшити витрати на безпрецедентну суму: трильйон, півтора трильйона євро", - сказав віцепрезидент Європейського центробанку Луїс де Гіндос.
Збитки залежатимуть від тривалості карантину. Щомісяця економіка скорочується на 2-3%, навів де Гіндос оцінки міжнародних фінансових організацій.
"Тому за півтора місяця ми впадемо приблизно на 5%. За три - удвічі істотніше", - сказав він.
За оцінками Єврокомісії, загальний розмір заявлених країнами ЄС антикризових заходів вже перевищив 3 трлн євро. Щоправда, не всі ці гроші виділені, а частина може так і залишитися обіцянками, якщо лідери 27 країн не знайдуть спільну мову.
На думку Міжнародного валютного фонду, світова економіка цього року зануриться в рецесію, скоротившись на 3%, і навіть якщо вона різко відновиться у 2021 році, світ недорахує приблизно 9 трлн доларів через коронавірус.
При цьому обвал в Євросоюзі (мінус 7%) буде більш істотним, ніж у США (-6%) і Японії (-5%), а конкурент ЄС у боротьбі за звання другої найбільшої економіки світу - Китай - і зовсім уникне падіння (+1,2%).
Попередня криза в Європі - боргова, що почалася після світової фінансової 2008-2009 років - дає приблизне уявлення про масштаби майбутнього лиха і майбутніх витрат на усунення його наслідків.
Минулого разу, 10 років тому, майже пів трильйона євро пішло на порятунок невеликих країн: Греції (її ВВП у 2009 році становив 250 млрд євро), Португалії (175 млрд), Ірландії (170 млрд) і Кіпру (20 млрд).
Тобто на допомогу їм знадобилися витрати, зіставні з загальним розміром їхніх економіки.
Цього разу в кризі вже гіганти, і порядок цифр зовсім інший. Загальний розмір економік тільки трьох найбільш постраждалих від коронавірусу країн єврозони майже удесятеро більший. ВВП Італії - 1,8 трлн євро на рік, Іспанії - 1,2 трлн, Франції - 2,5 трлн.
Різниця в тому, що гроші на порятунок самих себе вони можуть позичити вільно і недорого, особливо якщо будуть діяти узгоджено. У Греції, Ірландії та Кіпру такої можливості 10 років тому не було.
Проблема зараз не у відсутності грошей, а у відсутності узгодженості та єдиного підходу. Знайти спільну мову поки що не виходить, попри безпрецедентну для Європи інтенсивність спілкування.
Зазвичай лідери 27 країн ЄС збираються чотири рази на рік, але через коронавірус вони зустрінуться вже в четвертий раз лише за кілька тижнів. Щоправда, зараз їм зібратися легше - можна не виїжджати з палаців, не потрібні кортежі, літаки й свита. Достатньо монітора з відеозв'язком і верхньої частини ділового костюма.
Коронавірус завдав удару в саме серце економіки ЄС - в єдиний ринок, в якому вільно переміщалися товари, послуги, капітал і робоча сила. Закрилися не тільки зовнішні кордони ЄС - повернулися внутрішні.
Залишившись наодинці з вірусом, південні країни союзу, які досі критикували Брюссель за прагнення до централізації і втручання у їхні справи, стали скаржитися на те, що ЄС кинув їх у біді. Проспавши вхід до кризи, Єврокомісія вирішила очолити вихід з неї.
Чиновники загальноєвропейського уряду придумали план пожежних антикризових заходів на пів трильйона євро і окреслили більш амбітний і дорогий план відновлення і повернення до процвітання.
Голова Єврокомісії Урсула фон дер Ляєн називає його новим планом Маршалла, порівнюючи масштаб із післявоєнним відновленням Старого Світу, і обіцяє "трильйони євро".
Однак вона скупа на деталі. Приблизні обриси найвитратнішого проєкту в історії Євросоюзу очікують тільки в травні. І багато в чому вони залежатимуть від того, про що домовляться лідери країн ЄС у четвер.
Але спершу їм доведеться подолати розбіжності щодо більш скромного і злободенного антикризового плану. Його насилу накидали міністри фінансів країн єврозони за годину до великодніх канікул. У плані залишилися діри, що можуть спричинити розлад на саміті.
Наприклад, до нього не потрапила ідея випуску спільного боргу - "коронабондів", проти якої виступають більш забезпечені й фінансово дисциплінованіші північні країни на чолі з Нідерландами. Табір прихильників очолює Італія, і вона не поспішає капітулювати.
У плані прописано, де взяти гроші на першу, оборонну стадію війни з вірусом.
Щоб відвести безпосередні та негайні загрози епідемії, ЄС закрив зовнішні кордони на місяць, стимулював закупівлю та випуск медичного обладнання й засобів захисту, вклав 150 млн євро в розробку вакцини і лікування. Допоміг громадянам, які застрягли за кордоном, і виділив 20 млн на допомогу країнам-партнерам.
Але це копійки у порівнянні з найбільш витратною статтею антикризового плану - допомогою економіці. ЄС хоче пустити 540 млрд євро на мінімізацію збитків від карантину: адже чим глибше падіння зараз, тим дорожчим буде відновлення.
Криза на найбагатшому і найбільшому ринку в світі загрожує не тільки самій Європі, але й усім країнам, які постачають на нього сировину, товари і послуги. Розмір економіки 27 країн Євросоюзу (без урахування Великої Британії, яка залишила союз у січні) становить 14 трлн євро. ЄС випереджає за цим показником Китай і поступається тільки США.
Щоб пом'якшити шок для економіки, держави-члени ЄС почали масштабні витрати на підтримку населення і бізнесу. Однак жити невідповідно до своїх прибутків їм забороняють європейські бюджетні правила, тому гроші на тривалий карантин знайдуть не всі.
Антикризовий план покликаний тимчасово вирішити цю проблему. Перш за все за рахунок перерозподілу коштів між статтями загальноєвропейського бюджету і пом'якшення вимог до фінансової дисципліни у країнах-учасницях союзу.
План складається з трьох частин.
Перша - 100 млрд євро людям. Багато країн ЄС компенсують громадянам значну частину втраченого через карантин доходу. Хтось субсидує зарплатні відомості бізнесу за рахунок коштів скарбниці, інші оплачують відпустку по догляду за дітьми, треті вводять спеціальну допомогу. Чим довше карантин, тим дорожчі ці заходи.
Друга - 200 млрд євро бізнесу. Розподіляти ці гроші будуть у вигляді гарантій Європейського інвестиційного банку по кредитах малому та середньому бізнесу, який вже отримав доступ до 40 млрд на короткострокове рефінансування боргів. Фактично на цю суму загальноєвропейський банк розвитку бере на себе до 80% ризиків комерційних банків, що кредитують бізнес.
Третя - 240 млрд євро країнам. Пільгові кредити державам, приблизно схожі на ті, що отримували Греція та інші країни 10 років тому. Їх виділять зі створеного тоді стабфонду ESM (European stability mechanism).
Проти кредитів ESM якраз і виступала Італія, яка пропонувала альтернативу - загальноєвропейські "коронабонди". Вона побоювалася, що як і 10 років тому, антикризові позики будуть обтяжені драконівськими вимогами до економічної політики країн-одержувачів.
Міністри фінансів знайшли компроміс: фінансуватиме все ж ESM, але владі на місцях дадуть повну свободу розпоряджатися грошима, не боячись Брюсселя. Але лише в тому випадку, якщо розмір кредиту не перевищить 2% їхнього ВВП, а гроші підуть виключно на боротьбу власне з вірусом, а не його економічними наслідками.
Крапку в цій суперечці можуть поставити тільки лідери країн ЄС. Найближчий саміт 23 квітня дозволить отримати уявлення про те, як швидко Європа зможе об'єднати розрізнені атаки на вірус у єдиний фронт війни за збереження провідних позицій у світовій економіці. І скільки це буде їй коштувати.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52056867' lang='ukr' type='mono' source_url='https://www.bbc.co.uk/ukrainian/news-52056867' term='COVID'>
Уряд Британії замовив апарати штучної вентиляції легень у виробника пилососів
Британський уряд замовив у компанії Dyson, відомого виробника пилососів, 10 тисяч апаратів штучної вентиляції легень (ШВЛ).
Британський уряд замовив у компанії Dyson, відомого виробника пилососів, 10 тисяч апаратів штучної вентиляції легень (ШВЛ).
Таке обладнання є критично важливим в окремих випадках захворювання Covid-19, коли в пацієнтів виникає гостра дихальна недостатність - ШВЛ дозволяє підтримувати їхнє дихання.
Фірма, яку очолює інженер сер Джеймс Дайсон, розробила новий тип апаратів ШВЛ з нуля, відгукнувшись на заклик Національної служби охорони здоров'я Великої Британії (NHS).
Держзамовлення буде виконано, коли апарати Dyson пройдуть випробування і будуть сертифіковані - влада країни вже прискорила цей процес.
У компанії кажуть, що її інженери працювали над створенням обладнання штучної вентиляції легень цілодобово.
Втім, миттєвого переходу на такі апарати все одно не буде: навіть якщо нове обладнання отримає сертифікат найближчими днями, шлях від прототипу до масового випуску все одно триватиме не менш як два тижні.
Як розповіли BBC в британському уряді, влада наразі скуповує апарати ШВЛ де тільки можливо.
У NHS зараз є трохи більше 8 тисяч апаратів, ще стільки ж уряд Бориса Джонсона сподівається закупити в британських та іноземних виробників.
Проте, згідно з прогнозами того, як протікатиме пандемія, владі знадобиться принаймні 30 тисяч апаратів ШВЛ.
З досвіду Китаю та Італії підраховано, що штучної вентиляції легень потребували від 2% до 4% інфікованих пацієнтів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52179660' lang='ukr' type='mono' source_url='https://www.bbc.co.uk/ukrainian/news-52179660' term='COVID'>
Хроніки коронавірусу. Секс-працівники просять Макрона про допомогу, Меркель повернулася з карантину
Станом на вечір 6 квітня коронавірус у світі підхопили вже понад 1,3 мільйона людей.
Станом на вечір 6 квітня коронавірус у світі підхопили вже понад 1,3 мільйона людей.
Найбільше хворих зафіксували у США (347 тисяч), Іспанії (135 тисяч), Італії (132 тисячі) та Німеччині (101 тисяча).
Асоціація захисту секс-працівників Франції звернулася до президента Емманюеля Макрона із закликом створити надзвичайний фонд - для компенсації доходів, які вони втрачають через пандемію коронавірусу.
"Має бути створений надзвичайний фонд, що зможе компенсувати дохід на період обмежувальних заходів", - йдеться в заяві.
Після двотижневого карантину вдома канцлерка Німеччини Ангела Меркель повернулася до роботи в офісі, повідомляє Deutsche Welle.
"На щастя, тест канцлерки на коронавірус кілька разів дав негативний результат", - заявив прес-секретар Меркель Штефан Зайберт.
Пані Меркель пішла на карантин два тижні тому - після того, як коронавірус виявили в лікаря, з яким вона контактувала.
Кількість смертей серед людей, в яких виявили коронавірус, у США сягнула 10 тисяч випадків.
Це - третій показник у світі. Більше смертей, спричинених Covid-19, зафіксували лише в Італії (16 тисяч) та Іспанії (13 тисяч).
Раніше президент Дональд трамп попереджав, що пік пандемії у США лише попереду.
Водночас він заявляв, що вважає добрим знаком зниження темпу росту летальних випадків від коронавірусу у штаті Нью-Йорк, який є епіцентром пандемії в країні.
"Ми починаємо бачити світло в кінці тунелю. І, сподіваюся, в недалекому майбутньому ми будемо дуже пишатися роботою, яку всі зробили", - сказав він.
Раніше американські медики прогнозували, що в результаті пандемії коронавірусу можуть померти до 240 тисяч американців, навіть попри жорсткий карантин.
Упродовж доби у Франції зафіксували 833 смерті, спричинених коронавірусом. Це найвищий показник за час спалаху в країні.
Загальна кількість померлих від коронавірусної інфекції у Франції вже сягнула понад 8 900 - це четвертий показник після Італії (16 тисяч), Іспанії (13 тисяч) та США (10 тисяч).
Прем'єр-міністра Британії Бориса Джонсона госпіталізували для "планового тестування" на коронавірус, повідомила його пресслужба.
Попри те, що коронавірус у Джонсона виявили понад тиждень тому, у нього зберігаються "стійкі симптоми" хвороби, зокрема підвищена температура.
У заяві Даунінг-стріт йдеться про те, що Борис Джонсон вдячний лікарям за їхню "неймовірно важку працю" і закликає громадян дотримуватися порад уряду й залишатися вдома.
За даними британських ЗМІ, Джонсона поклали в лікарню, розташовану всього за кілька хвилин пішки від резиденції прем'єра на Даунінг-стріт, 10.
Замість Джонсона засідання надзвичайного комітету COBRA щодо ситуації з коронавірусом проведе керівник МЗС Домінік Раабе.
В Італії та Іспанії, двох країнах, які важко постраждали від пандемії Covid-19, кількість померлих за добу знижується вже щонайменше третій день поспіль.
В Іспанії за минулу добу  померло 674 пацієнти з коронавірусом. Це на 135 менше, ніж у п'ятницю.
Загальна кількість смертей від Covid-19 в Іспанії - 12 418 людей, а загальна кількість підтверджених випадків зараження - 130 759.
Прем'єр-міністр Педро Санчес напередодні заявив, що країна "близька до проходження піку захворюваності" коронавірусом.
Санчес оголосив про продовження карантину до 25 квітня, заявивши, що ці заходи рятують життя, і додаткові два тижні карантину полегшать роботу медиків.
Південна Корея депортувала жінку з Тайваню, яка відмовилася перебувати в карантинному закладі, повідомляє інформаційна агенція Yonhap.
Усі, хто повертається в країну з-за кордону, повинні відбути двотижневу самоізоляцію - або у себе вдома, або в установах, визначених урядом. Це коштує близько 81 долара в день.
Жінка погодилася на карантин, але відмовилась оплатити витрати. Увечері в неділю її депортували назад до Тайваню.
У Новій Зеландії чоловіка засудили за "образливу поведінку" після того, як він знімав себе на відео демонстративно кашляючи на інших людей у супермаркеті в Крайстчерчі.
38-річний Реймонд Кумбс пояснив, що він був п'яний і робив це як розіграш.
Пізніше він заявив, що шкодує про те, що зробив "дурний вчинок".
Поліція заарештувала його в суботу після того, як він опублікував відео у Facebook, де воно стало вірусним та викликало обурення.
Прем'єр-міністр Джасинда Ардерн назвала його "ідіотом".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52366720' lang='ukr' type='mono' source_url='https://www.bbc.co.uk/ukrainian/features-52366720' term='COVID'>
Zoom і онлайн-шопінг: як не стати жертвою шахраїв
Цей час, коли суспільство легко піддається панічним настроям і важко звикає до віддаленої роботи, а масштаби онлайн розрахунків зросли, є золотим для кіберзлочинців.
Цей час, коли суспільство легко піддається панічним настроям і важко звикає до віддаленої роботи, а масштаби онлайн розрахунків зросли, є золотим для кіберзлочинців.
Фахівці зауважують, зловмисники дедалі частіше використовують тему коронавірусу, аби поцупити особисті дані, паролі та гроші людей чи компаній та поширити шкідливі віруси як на приватні, так і корпоративні пристрої.
Про це йдеться у нещодавній спільній доповіді спецслужб США та Британії, які опікуються кібербезпекою.
Україна - цілком у світовому тренді, але зі своїми особливостями.
Одне з останніх повідомлень Національної кіберполіції - про злочинців, які в інтернеті "розміщували оголошення про продаж неіснуючих товарів, а саме засобів індивідуального захисту".
За повідомленням, у всіх випадках обов'язковою умовою купівлі товару була стовідсоткова передплата.
У такий спосіб злочинці обшукали своїх жертв на 50 тисяч гривень. І такі випадки, попереджає кіберполіція, є непоодинокими.
Як не стати жертвами кіберзлочинців на карантині?
Із карантином багато українських підприємств, компаній, неурядових організацій були змушені раптово і масово відправити своїх працівників якщо не у відпустки, то на віддалену роботу.
Як повідомляють компанії-члени Європейської бізнес асоціації, 83% підприємств на сьогодні працюють саме дистанційно.
Звісно, існують бізнеси, для яких дистанційна робота є в принципі неможливою. Проте навіть там, де це можливо, плани і навички такої роботи раніше були швидше винятком, ніж правилом.
Винятки стосувалися переважно банків, для яких наявність "плану Б" за надзвичайних обставин є вимогою регулятора. Певний досвід "дистанційки" мали також і неурядові організації, які раніше практикували гнучкий графік для своїх працівників. І, звісно, така практика є в IT компаніях.
"Якщо починати користуватись новими технологіями, краще це одразу робити правильно і максимально ефективно", - радить Єгор Аушев, співзасновник Cyber School & Cyber Unit.
Незалежно від того, чи буде працівник користуватися власним комп'ютером або робочим, його налаштування від самого початку мають бути правильними.
Це стосується безпеки поштової скриньки, на яку зав'язано всі сервіси - віддалена робота із документами, обмін інформацією та її збереження, комунікація всередині компанії та канали зовнішніх комунікацій.
"У такій ситуації спокійніше користуватись відомими платними рішеннями, це буде коштувати від $5-6 на місяць на одного користувача і буде включати багато функціоналу, достатнього для повноцінної роботи, наприклад G Suite або подібні", - вважає Єгор Аушев.
Павло Бєлоусов із Школи цифрової безпеки називає головною проблемою нинішньої "дистанційки" неготовність більшості компаній і бізнесів.
"Інструменти для віддаленої роботи підбирали нашвидкуруч, не знаючи, як воно працює, для яких потреб, і що вирішує", - каже експерт. Він радить зробити відповідні висновки та аудит усіх процесів компанії. На основі цього підготуватися до "подальших виходів на віддалену роботу".
Антон Кушнір з Лабораторії цифрової безпеки бачить головний ризик у тому, що "люди перейшли з контрольованої інфраструктури на багато неконтрольованих".
"Коли люди перейшли на роботу з дому, вони працюють переважно з особистих комп'ютерів чи ноутбуків, які не зрозуміло, де купувалися, яке там програмне забезпечення, хто його оновлював, чи є там "ламані" програми, чи вони "завірусовані", - пояснює Антон Кушнір. .
"Досить часто це комп'ютер не лише для вас, але й для дружини/чоловіка/партнера або інших родичів, дітей, які можуть поставити на нього і свої іграшки. Те саме стосується мережі, роутерів. Контролювати це централізовано неможливо", - додає він.
Під час карантину навіть найбільш консервативно налаштовані споживачі, які раніше розплачувалися лише на касі та виключно готівкою, змушені переходити на оплату банківською карткою і онлайн покупки.
Наприклад, за інформацією ПриватБанку, за перші чотири тижні карантину в Україні кількість операцій клієнтів з готівкою в касах відділень банку знизилась у 2,5 рази. Кількість щоденних операцій зі зняття знизилася ще більше — зі 137 до 31 тис. операцій на день.
Кількість транзакцій при оплаті картками покупок у торговельній мережі та інтернет-магазинах в порівнянні з аналогічним періодом минулого року зросла на 34%.
Як розповів під час круглого столу, організованого "Фінансовим клубом", директор Української міжбанківської Асоціації членів платіжних систем ЕМА Олександр Карпов, злочинці використовуватимуть вже відомі "наживки", просто все "причешуть" під коронавірус.
Наприклад, за його словами, варто очікувати чогось на кшталт фейкової "розсилки" від Нацбанку чи інших банків щодо виплат додаткової тисячі пенсіонерам.
Як нагадують банкіри, класична схема шахрайств довкола онлайн платежів та використання карток полягає в тому, щоб налякати жертву і змусити її діяти під впливом емоцій. А поширення коронавірусу та карантин — дуже сприятливі для цього умови.
Як вберегтися? Більшість банків на своїх сайтах мають докладну інформацію про те, як діяти у подібних випадках.
Але головне — не робити того, до чого вас схиляють зловмисники, а сконтактувати з банком вже відомим і перевіреним способом — офіційним телефоном банку або через онлайн-банкінг.
Ще одне важливе правило: ніколи не повідомляти номер банківської картки та CVV код, інші персональні данні — ваш банк і без цього знає всю цю інформацію. А от кіберзлочинці часто удають, ніби навпаки хочуть вам допомогти або захистити ваші дані.
"Коли ми користуємося послугами банків, значну частину ризиків щодо захисту платіжних даних бере на себе сам банк", - зазначає Антон Кушнір, але радить і клієнтам не втрачати пильність.
Особливо це стосується випадків, коли зловмисники використовують соціальну інженерію, аби поцупити ваші гроші або дані.
"Соціальна інженерія побудована на тому, що вас або намагаються налякати, або пообіцяти щось хороше. Поки відключається раціональне і працюють емоції, вас намагаються спонукати щось зробити", - пояснює експерт і радить, що робити в такій ситуації:
"Якщо приходять якісь підозрілі повідомлення, дзвінки, смс, треба, по-перше, не робити миттєво тих дій, до яких вас спонукають, а по-друге, перевіреним способом зв'язку з банком, наприклад, через офіційний номер, який є на кожній картці або на сайті, перетелефонувати, і уточнити ситуацію".
Що ж стосується покупок в інтернеті, то у більшості випадків на сайті йде переадресація на захищену платіжну систему, яка є авторизованою і ліцензованою. А от якщо деталі платежу пропонують обговорити в месенджері - варто бути обережнішими.
"У випадку, коли є оплата з карти на карту, а такі дійсно є, треба перевірити продавця — почитати відгуки, запитати, або ж прийняти ризик, що ви можете втратити гроші", - каже Антон Кушнір.
При цьому, як зауважує Павло Бєлоусов, українцям варто усвідомити, що онлайн-розрахунки у багатьох ситуаціях вже не мають альтернативи, тож навчитися безпеки - нагальна необхідність.
"Ті, хто раніше цього не робили, кинулися купувати в інтернеті, почали вперше сплачувати за комунальні послуги через інтернет", - каже експерт.
Однак він припускає, що люди швидко навчаться, хай навіть і на власних помилках.
"Якщо люди зараз втратять певні гроші, але навчаться розрізняти, думати, захищати свої дані, то це збереже їм тисячі гривень у майбутньому", - вважає Павло Бєлоусов.
Незалежно від того, чи працюєте ви з дому, чи намагаєтеся у вільний час оплатити комуналку онлайн з домашнього комп'ютера, чи шукаєте на смартфоні, де замовити маски та рукавички, з вами також виходитимуть на зв'язок.
Мета - змусити вас до певних дій: завантажити, зайти на певний лінк, відкрити посилання, яке запустить на ваших гаджетах якийсь шкідливий вірус.
Як і завжди, злочинці намагаються виглядати надійними "респондентами".
Нині вони часто видають себе за представників ВООЗ чи інших міжнародних чи національних органів, пов'язаних з охороною здоров'я.
У фішингових повідомленнях використовується і ще одна давно відома "наживка": відправник представляється, наприклад, працівником відділу кадрів, — в часи масових звільнень не звернути увагу на таке повідомлення майже неможливо.
Американські та британські фахівці з кібербезпеки також звертають увагу, що зараз для фішингу злочинці використовуються не лише традиційну електронну пошту, але й смс.
Особливо популярними вони стали на тлі урядових заходів з підтримки економіки під час карантину, до яких вдаються більшість країн світу.
Зазвичай такі повідомлення можуть стосуватися державної допомоги. Щоб її отримати, користувач має повідомити якісь персональні дані: номер рахунку, пароль до особистого кабінету, тощо.
Кіберзлочинці також можуть використовувати інші канали, наприклад, популярні месенджери.
Фахівці називають кілька ознак того, що отримане вами повідомлення може бути небезпечним:
"Одним із найпростіших та популярних методів фішинг-атак став спосіб, коли зловмисники вказують в темі листа назву вірусу COVID-19 і людина відкриває його, інфікуючи свій пристрій", - пояснює Єгор Аушев.
"Поки весь світ бореться із реальним вірусом, зловмисники активно монетизують комп'ютерні віруси", - застерігає експерт.
Щоб не втратити контакт із колегами та близькими із запровадженням карантину, багато хто став користуватися різними програмами і додатками.
Загалом американські та британські фахівці з кібербезпеки дають такі поради щодо того, як убезпечити себе під час віртуального спілкування:
Серед найпопулярніших новацій часів коронавірусу - Zoom, платформа для відеоконференцій і онлайн-зустрічей.
Від початку поширення коронавірусу акції розробника швидко зросли. Проте з часом низка компаній та урядів стали обмежувати чи навіть забороняти використання програми.
Zoom відреагував на це, й зараз, наприклад, за замовчуванням зустріч є запароленою, існує кімната очікування, у якій модератор може перевірити тих, хто хоче потрапити на зустріч.
"Zoom раптово став популярним суто тому, що він був максимально простим у використанні і давав прийнятну якість відеозв'язку для великих зустрічей", - пояснює Антон Кушнір.
Павло Бєлоусов також вважає, що відсотків 80 проблем виникають через те, що люди не вміють налаштувати програму і нормально нею користуватися.
Якщо говорити про те, що Zoom не рекомендують використовувати в якихось урядових інституціях, то це, за словами експерта, пов'язано з тим, що частина серверів Zoom і частково його розробка були пов'язані з Китаєм.
"Звісно, коли йдеться про якісь державні чи комерційні таємниці, краще уникати Zoom, варто використовувати якісь інші рішення, де є наскрізне шифрування, - каже Антон Кушнір. - Але якщо ми говоримо про наш рівень ризиків на робочих нарадах, які навряд чи цікавлять китайські спецслужби, Zoom є прийнятним варіантом".
А Єгор Аушев радить компаніям, які використовують сервіси для відеоконференцій, таке:
"Якщо всі процеси правильно налаштувати, то працювати з дому буде не лише безпечно та правильно з точки зору поваги до оточуючих у період пандемії, а й може бути набагато ефективніше ніж, раніше", - переконаний експерт.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51937184' lang='ukr' type='mono' source_url='https://www.bbc.co.uk/ukrainian/news-51937184' term='COVID'>
В Україні від коронавірусу померла 33-річна жінка
В Україні станом 17 березня усього офіційно зареєстровано 14 випадків захворювання Covid-19, два з них летальні. Про це повідомив Центр громадського здоров'я.
В Україні станом 17 березня усього офіційно зареєстровано 14 випадків захворювання Covid-19, два з них летальні. Про це повідомив Центр громадського здоров'я.
"За результатами дослідження вірусологічної референс-лабораторії Центру громадського здоров'я України отримано 14 позитивних результатів на COVID-19: Чернівецька (10), Житомирська (1), Київська (1) області та м. Київ (2)", - йдеться у повідомленні центру у Facebook.
Один летальний випадок у Чернівецькій області - померла 33-річна жінка, інший у Радомишлі Житомирської області - 71-річна жінка.
У вівторок, 17 березня, корнавірус підтверджено у 44-річного чоловіка, що був закордоном, у Київській області, а також в осіб віком 31, 10, 18 років, двох дітей віком один рік і 10 місяців та шість місяців у Чернівецькій області. Усі з них є контактними особами раніше підтвердженого випадку.
За повідомленням Центру громадського здоров'я, більшість людей, що хворіють на новий коронавірус, переносять його, як звичайний ГРВІ, для 96,6% хворих ця недуга не матиме таких наслідків.
Щоб захистити себе:
Центр громадського здоров'я радить українцям мити руки або обробляти їх антисептиком і нагадує, що медична маска не захищає від зараження вірусами. носити її повинні лише люди із симптомами хвороби.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52198283' lang='ukr' type='mono' source_url='https://www.bbc.co.uk/ukrainian/features-52198283' term='COVID'>
Чому білоруси пишуть про себе некрологи в стилі Лукашенка?
Білоруси масово пишуть некрологи про себе від імені президента в соцмережах. Що відбувається?
Білоруси масово пишуть некрологи про себе від імені президента в соцмережах. Що відбувається?
Усе почалося після того, як президент Білорусі Олександр Лукашенко прокоментував перші смерті людей у країні від коронавірусу.
Білоруси почали уявляти, що сказав би про них президент, якби й вони самі стали жертвою хвороби.
Станом на 6 квітня у Білорусі зареєстровано 700 підтверджених випадків Covid-19, 13 людей померли.
У суботу, 4 квітня, Лукашенко розповів про те, як обговорював смерть одного пацієнта з коронавірусом з головою Вітебського обласного виконкому Миколою Шерстньовим.
"Я питаю: чому той помер? Він каже: "Олександре Григоровичу, а як можна жити? 135 кілограмів ваги!" Серце майже не працює, це болить, те болить, цілий букет хвороб. Вірус атакує слабких, які не мають імунітету", - сказав президент журналістам.
Раніше президент прокоментував смерть 75-річного актора з Вітебська Віктора Дашкевича, який, за офіційними даними, першим помер у Білорусі від коронавірусу.
"Бідолаха, не витримав, - висловився Лукашенко. - Але ми ж просили… Ну йому завтра 80 років буде! Чого ж ти ходиш по цій вулиці, а тим паче працюєш?"
Користувачі соцмереж розкритикували президента за те, що він звинувачує людей у тому, що вони померли від коронавірусу, який поширився у всьому світі.
Багато з них почали постити некрологи про самих себе, написаних нібито від імені Лукашенка, у характерній для нього манері, під хештегом #прашчальнаесловапрэзидзента (прощальні слова президента).
Користувачка Вікторія Онохова-Журавльова, яка почала флешмоб, пояснила в коментарях, що "дуже незадоволена цинічною позицією керівника держави".
"Моє громадянське право - висловити обурення, щоб президент не забував, що все ж таки він представляє інтереси громадян і повинен ставитися до них з повагою. Особливо до померлих", - написала вона на своїй сторінці у Facebook.
"Це реакція на те, з яким шеймінгом померлих (старість, вага і т.д.) вже встиг висловитися керівник країни", - пояснив поет Олесь Плотка.
На його думку, якби він помер, Лукашенко сказав би: "Його батьки намагалися до землі привчити, але він же все по сходках цих, по семінарах американських. Ну і ось. Не вберегли".
По хэштегу  #прашчальнаесловапрэзидзента
беларусы пишут себе некрологи. Это реакция на то, с каким шеймингом умерших...
Кінець Facebook допису , автор: Ales
"Ні, ну а що вона хотіла! Жила невідомо де, невідомо з ким, швендялася весь час десь, пила ці, які їх… антидепресанти. Психічно ненормальна була, бідолаха. І взагалі, феміністка була, чоловіків ненавиділа. Ні, щоб кізочок завести і радіти! Ні, вона все котів якихось до себе брала, - уявила собі промову президента про своє життя користувачка Наста Захаревич. -  А інсулін який у неї був! Куди з таким жити? Відмучилася, неборака".
Не, ну а што ана хацела! Жыла ніпанятна дзе ніпанятна з кем, швэндалася ўсё недзе, піла эці, як іх... антыдэпрэсанты....
Кінець Facebook допису , автор: Nasta
До флешмобу долучилося чимало білорусів.
"Мені все це, що він писав, не дуже подобалося. Якось уривчасто, - уявив слова Лукашенка письменник Андрій Горват. - Але я ж не забороняв. Я його ще на початку березня попередив: "Ну не сиди ти вдома! Що ти сидиш один бозна де! Ти ж там виснажився. А в тебе виразковий рубець, він може відкритися будь-якої хвилини. Вірус все це відчуває".
"Мне эта ўсё, што ён пісаў, не очэнь нравілась. Как-та абрывачна. Сначала я слядзіў, патом запутаўся, што к чэму. Но я ж...
Кінець Facebook допису , автор: Андрэй
"Перекладачка. Молода. Але надто активною була. Всі сили пускала, як кажуть, на "боротьбу з режимом". Ну ти зрозумій, що якщо весь час "боротися", то сил в організму ні на що інше потім не залишиться. Тут будь-яка медицина буде безсилою", - написала про себе Кристіна Шиєнок.
#прашчальнаесловапрэзидзента
Перэводчыца. Маладая. Но слішкам акціўная была. Все сілы пускала, как гаварыцца, на...
Кінець Facebook допису , автор: Kryścina
"Це був зрадник, який продався за плитку швейцарського шоколаду. Ще там привіти від чистих альпійських корів передавав. Ну дурник справжній, жертва західної пропаганди! - зазначив про себе Олесь Вашкевич з Білоруської спілки у Швейцарії. - Він демонстративно не любив хокей і дивився цей нещасний футбол. Добре б наш, вітчизняний, а то йому лише англійців подавай!"
#прашчальнаесловапрэзидзента

Гавару вам прама: я яго лічна не знаў, но мне ўсё далажылі. Гэта быў прэдацель, каторы...
Кінець Facebook допису , автор: Aleś
"Так а що вона хотіла? Сиділа в цьому затхлому селі, 25 соток, ані трактора нормального, ані в перерахунку на чистий спирт, знову ж таки, не вживала. Дітей у неї скільки? Двоє! А треба було трьох. Це все від нудьги, нудьга виснажує. Де сили в організму з цією пневмонією боротися?" - написала про себе, уявляючи слова Лукашенка, користувачка Анна Шамко.
Підготувала Служба моніторингу BBC.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51524388' lang='ukr' type='mono' source_url='https://www.bbc.co.uk/ukrainian/news-51524388' term='COVID'>
Коронавірус: Китай заборонив користуватись авто в 60-мільйонній провінції
Китай посилив обмеження на пересування в провінції Хубей у межах боротьби з коронавірусом. Цей регіон став епіцентром поширення вірусу.
Китай посилив обмеження на пересування в провінції Хубей у межах боротьби з коронавірусом. Цей регіон став епіцентром поширення вірусу.
Шістдесятьом мільйонам людей у провінції сказали залишатися вдома і покидати домівки тільки у випадку надзвичайної ситуації.
Всьому населенню провінції заборонили користування приватними автомобілями.
Виняток для машин - доставка продуктів. А одному представнику родини раз на три дні дозволятимуть вийти за харчами.
Хубей та місто Ухань найбільше постраждали від спалаху, який наразі забрав 1665 життів у Китаї.
Але Китай вже третій день поспіль оголошує про падіння кількості нових випадків захворювання і влада каже, що контролює поширення хвороби.
У неділю влада повідомила про 2 099 нових випадків - у порівнянні з 2641 в суботу та 5090 у п'ятницю.
У суботу Франції помер 80-річний чоловік, який приїхав з провінції Хубей.
Він прибув до Франції ще 16 січня. Його помістили у госпіталь під карантин 25 січня.
До цього від коронавірусу за межами Китаю померли три людини - у Гонконзі, на Філіппінах і в Японії.
Наприкінці січня Франція стала першою європейською країною, де з'явилися хворі на коронавірус.
Там зафіксували 11 підтверджених випадків вірусу Covid-19. Шестеро людей все ще залишаються у лікарні.
Чоловік, який помер, мав інфекцію легень. Його дочка все ще залишається у госпіталі, але вона одужує.
Решта п'ятеро - це британці, яка підхопили вірус на лижному курорті Ле-Контамін-Монжуа у французьких Альпах.
За межами Китаю зафіксовано понад 500 випадків коронавірусу у 24 країнах.
Найбільше хворих за межами Китаю перебуває у Японії. Там на карантині стоїть круїзний лайнер Diamond Princess, де зафіксовано 281 випадок Covid-19.
Всього на кораблі перебуває 3700 пасажирів і членів екіпажу. Серед них є 25 українців.
У двох українців діагностували коронавірус.
19 лютого Україна планує евакуювати з Уханю 50 своїх громадян.
Нещодавно США заявили, що будуть евакуювати американських громадян з лайнера.
Австралія також планує забрати свої громадян звідти.
П'ять випадків коронавірусу виявили у Єгипті.
Попри значне поширення вірусу, міністр охорони здоров'я Китаю Ванг Ї запевнив, що спалах "в основному під контролем".
За його словами, різко зросла кількість людей, які видужали.
Тим часом, нові дані, які оприлюднили у п'ятницю, 14 лютого, продемонстрували, що у Китаї захворіли понад 1700 медиків. Шість померли.
У 20-ти мільйонному Пекіні запровадили карантин. Всі, хто повертається у місто, мають провести 14 днів в ізоляції. Інакше - буде покарання.
Всесвітня організація охорони здоров'я починає у Китаї розслідувати спалах коронавірусу.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51820201' lang='ukr' type='mono' source_url='https://www.bbc.co.uk/ukrainian/news-51820201' term='COVID'>
Карантин в Італії: що з рейсами і турами
Уся територія Італії з початку тижня опинилася на карантині через коронавірус. Тож чи можна полетіти туди чи поїхати у туристичний тур з України - відповідаємо на поширені питання.
Уся територія Італії з початку тижня опинилася на карантині через коронавірус. Тож чи можна полетіти туди чи поїхати у туристичний тур з України - відповідаємо на поширені питання.
Потрапити літаком з України до Італії найближчим часом буде проблематично.
У МАУ спочатку говорили про те, що продовжать регулярні рейси до Рима, Венеції та навіть Мілана, який опинився ледь не в епіцентрі італійського спалаху коронавірусу.
"Ми ж в МАУ розуміємо, наскільки важливо підтримувати повітряне сполучення між країнами та економіками в ситуації, що склалася", - йшлося у заяві авіакомпанії від 6 березня.
Втім, уже у вівторок там повідомили про скасування "деяких рейсів".
"У зв'язку із рекомендаціями урядів багатьох країн щодо уникнення масових заходів, обмеження інтенсивності пересування між країнами та пов'язаним з цим зниженням попиту на авіаперельоти, МАУ скасовує деякі рейси до Італії, Швейцарії, Греції, Німеччини, Ізраїлю, Іспанії, Великобританії, Литви, Азербайджану, Туреччини, Польщі, Угорщини, Австрії, Чехії, Фінляндії, Данії, а також другу частоту окремих внутрішніх рейсів в межах України", - йдеться у повідомленні авіакомпанії.
До уваги пасажирів: зміни в розкладі!

У зв’язку із рекомендаціями урядів багатьох країн щодо уникнення масових заходів,...
Кінець Facebook допису , автор: Fly UIA
Чи йде мова про скасування всіх рейсів МАУ до Італії, наразі невідомо, на питання BBC News Україна про це у авіакомпанії поки що не відповіли.
Натомість там порадили перевіряти статус рейсів за кілька днів до вильоту на сайті МАУ або телефонувати до контактного центру авіакомпанії.
Водночас ще раніше у МАУ дозволили клієнтам безкоштовно змінювати дати рейсів в Італію чи звідти у березні та квітні.
Головна вимога - щоб були місця того ж класу в новому рейсі.
Інша українська авіакомпанія SkyUp через COVID-19 вирішила до жовтня скасувати свої рейси до Турина.
"Пасажири, які вже придбали квитки на скасовані рейси, можуть звернутися за поверненням коштів або узгодити з перевізником можливість перебронювання на альтернативні рейси", - йдеться у повідомленні перевізника.
До уваги тих, хто летить до італійського Турина на SkyUp Airlines.
З 5 березня ми призупиняємо виконання рейсів до...
Кінець Facebook допису , автор: SkyUp Airlines
В інші міста повного скасування рейсів у SkyUp не запроваджували.
Однак купити квитки туди на найближчі дні неможливо.
Наприклад, полетіти у Рим рейсом SkyUp можна не раніше 29 березня, а у Мілан - лише 30 березня.
Незабаром авіакомпанія обіцяє дати більше інформації про перельоти до Італії: "Ми готуємо розгорнуту відповідь з приводу можливих змін польотної програми. Незабаром вона з'явиться у наших соцмережах".
Європейські ж лоукостери, такі як Ryanair чи Wizz Air (які літають до Італії з інших країни), масово скорочують кількість перельотів туди.
Ryanair взагалі скасував всі свої рейси до Італії (а також внутрішні - у самій країні) до 8 квітня.
Клієнти цих компаній можуть безкоштовно обрати іншу дату поїздки, повернути гроші або ж отримати знижки на майбутні польоти.
Lufthansa Group також запровадила "гнучкі варіанти перебронювання" через коронавірус.
Утім, деталі про те, як саме провести перебронювання чи повернути кошти за квитки, авіакомпанії у своїх повідомленнях не уточнюють, а додзвонитися на їхні прямі лінії досить проблематично.
Натомість авіаперевізники радять своїм клієнтам стежити за електронною поштою - саме через імейли вони повідомлятимуть про можливе скасування рейсів.
Водночас у вівторок має відбутися засідання української Держкомісії з питань техногенно-екологічної безпеки, на якому говоритимуть зокрема і про авіасполучення з Італією.
До спалаху COVID-19 Італія була однією з найпопулярніших туристичних маршрутів для українців.
Багато хто їхав у Рим, Венецію, на Сицилію. А з Мілана починалися тури в інші країни.
На сайтах різних українських турфірм все ще можна знайти доступні тури в італійські міста.
Однак зараз багато туроператорів скасовують тури, а групи, які вже там - терміново повертають.
Ігор Захаренко, керівник туристичної компанії "Феєрія", розповідає, що після запровадження карантину довелося повертати одну групу, що якраз опинилася в Італії.
Він каже, що людей повернули за гроші фірми й компенсували їм кошти за скасований тур.
Тепер до середини квітня чи до початку травня "Феєрія" туристів до Італії не возитиме.
Водночас, за словами Ігоря Захаренка, в інші країни українські туристи все одно їдуть.
"Я сам повернувся з Ніцци у Франції. Там все спокійно, не бачив жодної людини у масці. Але всі дотримуються заходів безпеки, що ми радимо робити і нашим клієнтам", - наголосив керівник турфірми.
Так само популярними, за даними інших турфірм, залишаються головні українські туристичні напрямки: Єгипет і Туреччина.
МЗС України рекомендує поки що не їхати до Італії, а якщо вже дуже треба, то повідомити про себе в італійське консульство або ж зареєструватися на сайті ДРУГ ("Добровільна реєстрація українських громадян при подорожах за кордон").
Також там радять "уникати близьких контактів" з людьми, у яких є симптоми застуди: "Триматися на відстані щонайменше одного метра від осіб, які кашляють чи чхають".
І традиційно нагадують про те, що треба постійно мити руки (особливо після контактів з тваринами) і поменше торкатися очей, носа і рота.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51915292' lang='ukr' type='mono' source_url='https://www.bbc.co.uk/ukrainian/news-51915292' term='COVID'>
Вакцина проти коронавірусу: коли її вперше випробують на людях
У понеділок, 16 березня у США проведуть перше випробування вакцини від пандемічного коронавірусу на людях.
У понеділок, 16 березня у США проведуть перше випробування вакцини від пандемічного коронавірусу на людях.
45 здорових добровольців отримають ін'єкцію у дослідницькому центрі Kaiser Permanente у Сіетлі.
Вакцина не може викликати Covid-19, натомість містить нешкідливий генетичний код, скопійований з вірусу, що викликає захворювання.
Експерти кажуть, що знадобиться ще багато місяців, щоб дізнатися, чи працюватиме ця вакцина, або інші, які наразі досліджують.
Вчені у всьому світі проводять дослідження пришвидшеними темпами.
Це перше випробування на людях, яке фінансує Національний інститут здоров'я, під час якого оминули звичайну для таких тестувань стадію - перевірку, що вакцина може викликати імунну реакцію у тварин.
Водночас біотехнологічна компанія Moderna Therapeutics, яка розробила вакцину, стверджує, що процес її виготовлення був ​​випробуваним та перевіреним.
"Ця вакцина використовує наявну технологію. Її зробили за найвищими стандартами, з використанням елементів, безпечних для людей. За тими, хто бере участь у випробуванні, будуть дуже ретельно спостерігати", - каже доктор Джон Трегонінг, експерт із інфекційних хвороб Імперського коледжу Лондона.
"Так, це дуже швидко - але це перегони з вірусом, і це робиться на благо людства", - додає він.
Типові вакцини проти вірусів - наприклад, від кору - роблять з ослабленого або вбитого вірусу.
Але вакцину mRNA-1273 не виготовляли ​​з вірусу, який викликає Covid-19.
Натомість вона містить короткий сегмент генетичного коду, скопійованого з вірусу, який вчені змогли відтворити у лабораторії.
Науковці сподіваються, що це допоможе імунній системі організму боротися з реальною інфекцією.
Добровольцям дадуть різні дози експериментальної вакцини.
Загалом кожному з них зроблять дві ін'єкції з інтервалом у 28 днів у передпліччя.
Але навіть якщо ці початкові випробування пройдуть добре, для того, щоб будь-яка потенційна вакцина стала доступною для населення, може знадобитися до 18 місяців.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52240887' lang='ukr' type='mono' source_url='https://www.bbc.co.uk/ukrainian/news-52240887' term='COVID'>
Хроніки коронавірусу. Братські могили в Нью-Йорку та дивні тести в Південній Кореї
За останніми даними, в світі підтверджено понад 1,6 мільйона випадків зараження коронавірусом.
За останніми даними, в світі підтверджено понад 1,6 мільйона випадків зараження коронавірусом.
Щонайменше 97 тисяч людей померли. Епідемія заторкнула 185 країн.
Лідери за кількістю тих, хто захворів,  - США (465 тисяч), Іспанія (157 тисяч), Італія (143 тисячі) та Німеччина (118 тисяч).
Водночас в Україні станом на ранок 10 квітня виявили 2203 підтверджених випадки коронавірусу, 311 - за останню добу. Померли 45 людей.
В інтернеті з'явилися знімки, зроблені з дрона в Нью-Йорку, на яких люди в захисному одязі опускають труни в братську могилу.
Видно, як вони спускаються сходами на дно величезної ями.
Цю частину Нью-Йорка - острів Харт - понад 150 років використовує влада міста для масових поховань тих, у кого немає рідних або чиї родини не можуть оплатити похорон.
За даними мерії Нью-Йорка, поховання на острові Харт раніше проводили не частіше ніж раз на тиждень, а тепер робота там зупиняється тільки у вихідні.
Зазвичай для цього залучали в'язнів з в'язниці на острові Райкерс, також розташованого в акваторії Нью-Йорка. Але в розпал епідемії похоронами займаються компанії-підрядники.
У США штат Нью-Йорк продовжує лідирувати за кількістю смертей, випереджаючи цілі країни за цим показником.
Південнокорейські органи охорони здоров'я повідомили, що у 91 людини, що, як вважали, одужала від коронавірусу, знову тести показали позитивний результат.
Корейські центри контролю та профілактики захворювань (KCDC) заявили в п'ятницю, що не розуміють, чому так відбулося.
Директор KCDC заявив на пресконференції, що, можливо, вірус "активувався" у них знову, і навряд чи вони заразилися повторно.
Інші експерти припускають, що пацієнтів могли діагностувати несправними тестами.
Дослідження цих даних викликає великий інтерес в усьому світі, адже медики сподіваються, що люди, заражені Covid-19, виробляють імунітет до цієї хвороби.
Сінгапур, який називають одним зі зразків ефективного запобігання коронавірусу, зіткнувся з другою хвилею зараження.
Попри ефективне запобігання спалаху під час першої хвилі без суворих карантинних заходів, у четвер в країні зареєстрували одразу 287 нових випадків.
Це пов'язують із поверненням сінгапурців з-за кордону, а також поширенням хвороби в гуртожитках трудових мігрантів із сусідніх країн.
Італійський прем'єр Джузеппе Конте в інтерв'ю BBC закликав Євросоюз більше допомагати країнам, які найбільше постраждали від коронавірусу, та відкинув ідею про те, що Росія надсилала Італії допомогу, щоб послабити санкції за анексію Криму.
За словами італійського політика, ЄС має допомагати більш адекватно, інакше криза з коронавірусом може знищити європейський проєкт.
Зараз Італія та низка інших країн просувають ідею, щоб всі країни Євросоюзу фінансово допомогли тим його членам, які найбільше постраждали від пандемії. Але інші держави, наприклад Нідерланди, виступають проти цього, що вже викликало суперечки між міністрами фінансів країн єврозони.
Інші ж країни, такі як Китай, Куба, Україна та Росія, раніше вже послали своїх лікарів та медикаменти в Італію.
Москва додала до своїх посилок напис "від Росії з любов'ю", а її телеканали показали кадри, на яких деякі італійці заміняють прапор ЄС на російський.
На питання BBC, чи може така допомога бути пов'язана зі сподіваннями Кремля на підтримку Італії у послабленні санкцій ЄС проти Росії, Джузеппе Конте відповів, що такі "інсинуації" його "глибоко ображають".
"Це образа для італійського уряду... А також для Володимира Путіна, який ніколи б і подумати не міг, щоб використовувати це для якогось впливу", - запевнив італійський прем'єр.
Керівник Всесвітньої організації охорони здоров'я Тедрос Аданом Гебреісус закликав менше політизувати пандемію коронавірусу.
Так він відповів на критику президента США Дональда Трампа, що ВООЗ надто концентрувалася на Китаї і не змогла запобігти глобальному поширенню епідемії.
Трамп також пригрозив припинити внески від США для ВООЗ.
У відповідь Тедрос Гебреісус запевнив, що його організація дбає про кожну націю.
"Будь ласка, єднайтеся на національному рівні, не використовуйте COVID чи якісь політичні цілі", - закликав керівник ВООЗ.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52253810' lang='ukr' type='mono' source_url='https://www.bbc.co.uk/ukrainian/news-52253810' term='COVID'>
Армії не вистачає захисту від коронавірусу - міністр
Українським військовим не вистачає засобів захисту від коронавірусу. Про це міністр оборони Андрій Таран розповів в інтерв'ю ТСН.Тиждень, яке цитує сайт Міноборони.
Українським військовим не вистачає засобів захисту від коронавірусу. Про це міністр оборони Андрій Таран розповів в інтерв'ю ТСН.Тиждень, яке цитує сайт Міноборони.
Так, на запитання журналіста, чи вистачає захисних засобів для військовослужбовців і для військових медиків, міністр відповів: "Відверто кажучи, ні. Не вистачає. Для того, щоб всіх забезпечити індивідуальними засобами у необхідній кількості, не вистачає".
При цьому він зазначив, що з першого літака, який прилетів з Китаю з допомогою, армії виділили "значну кількість засобів".
Крім того, у військових є три пересувні мобільні лабораторії для тестування.
Також міністр розповів, що відомство купило близько сотні тестів, розроблених в Інституті молекулярної біології у Києві. Проте ці тести не пройшли випробування. А, якщо пройдуть, то їх будуть закуповувати для лабораторій масово.
У зоні проведення операції Об'єднаних сил зробили понад 500 тестів на коронавірус, всі вони негативні.
Наразі на Донбасі на блокпостах розміщені підрозділи РХБ-захисту (радіаційний, хімічний, біологічний захист). Вони дезінфікують всю техніку, яка проїжджає через пости - і військову, і цивільну - спеціальними розчинами з хлором.
Тим часом обстріли на Донбасі продовжуються. Поранення там сьогодні отримали троє бійців.
Президент Володимир Зеленський відвідав 11 квітня Донбас.
Міністр оборони Андрій Таран розповів, що українська армія зараз веде боротьбу на два фронти - з російською армію та її найманцями і з внутрішнім ворогом - коронавірусом.
"…ми воюємо на два фронти. Внутрішній (ворог - Ред.), безумовно, коронавірус, і зовнішній, бо, дійсно, ми боремося з ворогом на фронті. Мене спитали, який ворог для нас більш небезпечний. Я відповів, що для нас більш небезпечний той ворог, який стріляє. Він вбиває напевно", - заявив міністр.
Станом на 11 квітня серед військових ЗСУ є 10 випадків захворювання COVID-19, в тому числі один летальний.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51539871' lang='ukr' type='mono' source_url='https://www.bbc.co.uk/ukrainian/news-51539871' term='COVID'>
Коронавірус: евакуація із круїзного лайнера на карантині – випуск новин
У випуску 17 лютого:
У випуску 17 лютого:
Ви також можете подивитися випуск за цим лінком.
І підписуйтеся на наш Youtube-канал!
</doc>
<doc docid='bbc_news-51782093' lang='ukr' type='mono' source_url='https://www.bbc.co.uk/ukrainian/news-51782093' term='COVID'>
Коронавірус в Україні: 16 підозр не підтвердились
У вірусологічній лабораторії у Києві дослідили аналізи 16-х людей, у яких підозрювали коронавірус. Позитивних на COVID-19 не виявили.
У вірусологічній лабораторії у Києві дослідили аналізи 16-х людей, у яких підозрювали коронавірус. Позитивних на COVID-19 не виявили.
Про це повідомляє Міністерство охорони здоров'я.
Тим часом від коронавірусу в Італії померло вже 197 людей, а захворіли 4600 людей.
За даними ВООЗ, у світі на коронавірус захворіли вже 100 тисяч людей. Померли - 3 тисячі. Водночас повністю видужали 57 тисяч.
В Україні на коронавірус перевіряли аналізи 20 людей. У шістьох з них підозрювали коронавірус, а 14 людей - це особи, які з ними контактували.
У 16 людей COVID-19 не підтвердився.
Ще тривають дослідження чотирьох зразків від контактних осіб.
Всього з початку 2020 року до Центру громадського здоров'я України надійшло 37 повідомлень про підозру на COVID-19.
Вірус підтвердився лише в одного чоловіка з Чернівецької області.
Напередодні надійшло 4 повідомлення про підозри на COVID-19 у Донецькій, Чернівецькій, Тернопільській та Закарпатській областях.
На коронавірус, за даними ВООЗ, захворіли вже 102 тисячі людей у 92-х країнах світу. Найбільше випадків у Китаї - 80 тисяч, звідки і поширилась хвороба.
Далі йдуть Південна Корея - 6 тисяч хворих, Іран - 4,7 тисячі інфікованих. Серед європейських країн коронавірус найбільше вразив Італію - 4,6 тисячі випадків.
Кілька сотень випадків у Німеччині, Франції, Іспанії, США.
Коронавірус виявили в усіх сусідніх з Україною країнах, крім Молдови.
В Італії уряд наказав закрити всі школи на 10 днів через вірус. Також школи закрили у Франції та Японії.
Коронавірус має значний вплив на економіку Китаю. Нові дані показують, що китайський експорт в січні-лютому впав на 17,2% у порівнянні з цим самим періодом у 2019 році.
Карта ґрунтується на періодичній публікації даних Університету Джонса Гопкінса і може не відображати останню інформацію по кожній країні.
Прогорніть, щоб побачити карту
Джерело: Університет Джонса Гопкінса (Балтимор, США), місцева влада
Останнє оновлення: 21 березня 2020 р., 20:00 GMT+2
І грип, і коронавірус викликають респіраторні захворювання.
Вони можуть проходити взагалі без симптомів, або мати важкі наслідки.
У той час як спектр симптомів для цих двох вірусів однаковий, частина з важким захворюванням, схоже, відрізняється.
Обидва віруси передаються при контакті.
Тобто, щоб захиститися і від грипу, і від коронавірусу треба дотримуватися схожих заходів - мити руки, дотримуватися дихального етикету (кашель в лікоть або в одноразову серветку).
Важливою відмінністю між двома вірусами є швидкість передачі. Грип має менший інкубаційний період (час від зараження до появи симптомів), ніж у вірусу COVID-19.
Грип може поширюватися швидше, ніж COVID19.
У 80% випадках коронавірус проходить легко або безсимптомно. 15% є тяжкими інфекціями, які вимагають кисневої терапії.
5% випадків коронавірусу є критичними. Хворі потребують штучної вентиляції легень. Ці важкі і критичні випадки коронавірусу більш серйозні, ніж при грипі.
У зоні ризику коронавірусу люди старшого віку, медичні працівники, люди, які мають хронічні хвороби.
Люди з високим тиском, проблемами з серцем і діабетом більш схильні до ускладнень від коронавірусу.
За попередніми підрахунками вчених, помирає від цієї хвороби близько 2% хворих. Найбільше жертв коронавірусу зараз зафіксовано у китайській провінції Хубей. Там рівень смертності найвищий - 2,9%.
Для прийому пацієнтів з коронавірусом МОЗ визначив госпітальні бази у кожному регіоні України.
У Києві визначили шість лікарень, які мають спеціальне обладнання та зможуть приймати людей на карантин у випадку інфікування.
У випадку поганого самопочуття МОЗ рекомендує звертатися до сімейного лікаря.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують під наглядом. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52555545' lang='ukr' type='mono' source_url='https://www.bbc.co.uk/ukrainian/news-52555545' term='COVID'>
За добу в Україні на коронавірус захворіли 72 медики
За минулу добу в Україні на COVID-19 захворіли 487 людей. Про це на брифінгу повідомив міністр охорони здоров'я Максим Степанов.
За минулу добу в Україні на COVID-19 захворіли 487 людей. Про це на брифінгу повідомив міністр охорони здоров'я Максим Степанов.
Кількість нових випадків COVID-19 на добу збільшилася після 3-денного скорочення і 5 травня зросла на 33,1% - до 487 людей.
За 4 травня нових випадків було 366.
За словами міністра, з них - 72 це медпрацівники, та 24 дитини. До лікарень потрапили 118 людей.
Всього в Україні зафіксовували 13 184 випадків COVID-19.
327 людей померли, 2 097 пацієнтів одужало.
Загалом в Україні на COVID-19 протестували 144 тисяч людей.
На брифінгу пан Степанов заявив, що до кінця тижня медики, які лікували COVID-19, мають отримати підвищені зарплати, нараховані за березень.
Також він повідомив, що всім закладам, які почнуть працювати після послаблення карантину 11 травня, доведеться дотримуватися протиепідеміологічних заходів. Йдеться про дистанцію і маски.
Коронавірусну хворобу виявили:
Вінницька область — 472 випадки;
Волинська область — 359 випадків;
Дніпропетровська область — 568 випадків;
Донецька область — 85 випадків;
Житомирська область — 456 випадків;
Закарпатська область — 572 випадки;
Запорізька область — 298 випадків;
Івано-Франківська область — 1037 випадків;
Кіровоградська область — 402 випадки;
м. Київ — 1651 випадок;
Київська область — 891 випадок;
Львівська область — 553 випадки;
Луганська область — 42 випадки;
Миколаївська область — 165 випадків;
Одеська область — 505 випадків;
Полтавська область — 232 випадки;
Рівненська область — 787 випадків;
Сумська область — 130 випадків;
Тернопільська область — 935 випадків;
Харківська область — 403 випадки;
Херсонська область — 143 випадки;
Хмельницька область — 134 випадки;
Чернівецька область — 1985 випадків;
Черкаська область — 314 випадків;
Чернігівська область — 65 випадків.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51983958' lang='ukr' type='mono' source_url='https://www.bbc.co.uk/ukrainian/news-51983958' term='COVID'>
Коронавірус в Україні: хворих вже 41, за день 15 нових випадків
У п'ятницю, 20 березня, в Україні зареєстрували 15 нових випадків захворювання на коронавірус.
У п'ятницю, 20 березня, в Україні зареєстрували 15 нових випадків захворювання на коронавірус.
10 із них - у Чернівецькій області, ще по 1 випадку - у Львівській, Харківській, Тернопільській, Івано-Франківській та Київській.
Таким чином, станом на 23 годину 20 березня, в Україні виявлено вже 41 офіційно підтверджений випадок захворювання. Троє людей померли.
Найгірша ситуація - у Чернівецькій області, де загалом виявили 25 випадків.
Загалом у світі, станом на вечір 20 березня, коронавірус виявили в понад 265 тисяч людей.
Найбільше хворих наразі в Китаї (81 тисяча), Італії (47 тисяч), Іспанії (20 тисяч), Ірані (понад 19 тисяч), Німеччині (19 тисяч) та США (16 тисяч).
Попри сумну статистику, варто пам'ятати, що переважна більшість людей, які підхопили коронавірус, одужують.
За останніми даними, у світі повністю вилікувалися від хвороби вже понад 87 тисяч людей, ще більше перебувають на лікуванні.
8 із 10 людей переносять інфекцію Covid-19 у легкій формі.
Основні симптоми - лихоманка і кашель. Упродовж кількох днів хворий може відчувати знедужання, але приблизно за тиждень все з високою вірогідністю повернеться до норми.
Лікарі нагадують, що найкращий спосіб вберегтися від зараження - дотримуватися правил гігієни і якомога частіше мити руки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52366680' lang='ukr' type='mono' source_url='https://www.bbc.co.uk/ukrainian/press-review-52366680' term='COVID'>
Швеція без карантину: чи працює ця стратегія?
У той час, як інші країни Європи запроваджували суворі обмеження через спалах коронавірусу, Швеція обрала інший шлях. Західні оглядачі бачать як успіхи, так і поразки такої стратегії.
У той час, як інші країни Європи запроваджували суворі обмеження через спалах коронавірусу, Швеція обрала інший шлях. Західні оглядачі бачать як успіхи, так і поразки такої стратегії.
Головний епідеміолог Швеції стверджує, що незвичайний підхід Швеції до боротьби з пандемією коронавірусу починає приносити свої плоди, пише Bloomberg.
Андерс Тегнелл, ініціатор поміркованого підходу Швеції до спалаху COVID-19, розповів, що остання статистика інфікованих та померлих свідчить про те, що ситуація починає стабілізуватися.
"Ми зараз перебуваємо у стані плато", - розповів Тегнелл шведському новинному агентству TT.
За його словами, така ситуація спостерігається у більшості регіонів, зокрема у Стокгольмі, де фіксували найбільший спалах.
Попри поширення пандемії, Швеція не закривала школи, спортзали, кав'ярні та ресторани.
Натомість, влада просила громадян бути відповідальними і дотримуватися рекомендацій із соціальної дистанції.
Влада рекомендувала (але не наказувала) уникати подорожей без нагальної потреби, працювати з дому, а людей віком від 70 років та тих, хто нездужає, просили залишатися вдома.
Поки що незрозуміло, яка стратегія є найбільш ефективною. Навіть шведські експерти попереджають, що наразі зарано робити висновки, пише Bloomberg.
Але зважаючи на величезні економічні витрати через суворий карантин, шведський підхід  викликав неабияке зацікавлення у світі.
Станом на неділю, 19 квітня, в країні зафіксовано 1540 летальних випадків, пов'язаних з COVID-19. Це значно більше, ніж в інших скандинавських країнах, але набагато менше, ніж в Італії, Іспанії та Британії.
За словами Тегнелла, Стокгольм може вже в травні досягти колективного імунітету, тобто коли достатньо велика кількість населення вже одужала від хвороби й у віруса немає простору для поширення.
Більшість науковців вважають, що для цього потрібно, щоб інфікувалися щонайменше 60% людей.
Два тижні тому, коли ситуація виглядала набагато гірше, прем'єр-міністр Стефан Левен припускав, що уряд може переглянути підхід. Але його популярність зростає, що свідчить про те, що шведи підтримують його рішення.
Як критики, так і прихильники карантину знайшли для себе аргументи у досвіді Швеції.
З одного боку, є перші ознаки того, що уряд таким чином зміг врятувати економіку країни від втрат, які заподіяв суворіший карантин в інших країнах, - пише Times.
На початку квітня менше ніж 6% робочої сили країни подали заявки на виплати по безробіттю. У Норвегії ця цифра становить 14%.
Як пише Times, експерти прогнозують, що ВВП країни зменшиться на 6% у період між початком квітня та кінцем червня. У Німеччині очікується падіння на майже 10%, а у Британії може сягнути 35%.
З іншого боку, Швеція постраждала значно більше, ніж інші скандинавські країни. Якщо брати до уваги кількість населення, летальність від коронавірусу у Швеції майже у шість разів вища, ніж у Фінляндії.
Також у Швеції більше пацієнтів у реанімації, ніж у трьох інших скандинавських країнах разом узятих, зазначає видання.
Ціну за коронавірусну стратегію у Швеції платять літні люди, пише Observer.
В країні вимагають пояснень від влади, чому попри обіцянки захистити людей похилого віку від ризиків COVID-19, третина летальних випадків припадає на тих, хто живе в будинках для літніх.
"Це наша велика проблемна територія", - говорив навіть сам автор поміркованої стратегії, головний епідеміолог країни Андерс Тегнелл.
"Вони мають визнати, що це величезний провал, оскільки вони весь час казали, що їхня основна мета - це захистити літніх людей, - цитує видання вірусолога Лену Ейнхорн, яка є одним з найбільших критиків шведської стратегії.
"Вони кажуть, що це дуже прикро, що вони проводять розслідування, і що це питання навчання персоналу, але не визнають, що фактором є передсимптоматичне або асимптоматичне поширення", - каже вірусолог.
На її думку, саме те, що Швеція не закрила заклади освіти та громадського харчування, і стало причиною великої кількості летальних випадків у будинках для літніх людей.
Рекомендації влади для таких закладів відповідають загальній стратегії країни. Носити маски вимагають лише у випадку, якщо в одного з пацієнтів підозрюють коронавірус. Основа порада для персоналу - лишатися вдома, якщо є симптоми хвороби.
Працівники будинків для літніх кажуть, що в їхніх закладах немає масок чи дезінфекторів для рук, лише мило. "Найгірше це те, що це ми, персонал, приносимо інфекцію до літніх людей", - скаржилася одна з медсестер шведському телеканалу SVT.
Ейнхорн була однією з 22 дослідників, які минулого тижня закликали шведських політиків не покладатися на експертні агенції, а перебрати контроль над стратегією боротьби з коронавірусом на себе і запровадити карантин, пише Telegraph.
Та хоча до ініціативної групи входили видатні епідеміологи країни, їхню заяву в країні розкритикували, а їх самих назвали скандалістами.
"Жоден з лідерів шведських опозиційних партій не насмілився критикувати Агенцію з охорони громадського здоров'я або загальну стратегію країни", - зазначає видання.
"Вперше (і мабуть, востаннє) на моїй пам'яті весь світ непокоїться щодо внутрішньої політики моєї хороброї маленької країни, - пише шведка Джоанна Ле Плюарт у Telegraph. - Більшість коментаторів, здається, вважають, що ми проводимо якийсь безсердечний і небезпечний експеримент."
Шведка каже, що пишається позицією своєї країни і більшість знайомих так само її підтримує.
"Замість того, щоб запроваджувати авторитарні правила та забирати в людей їхні свободи, ми покладаємося на колективний здоровий глузд. І це, здається, працює",  - пише оглядачка.
За її словами, хоча заклади офіційно не закривали, на вулицях набагато менше людей і більшість дотримуються рекомендацій із соціального дистанціювання.
"Тут у Швеції ми довіряємо нашій владі. Корупція - це рідкість, і наші державні агенції політично незалежні", - каже пані Ле Плюарт.
Вона не сумнівається, що агентство з охорони здоров'я надає лише ті поради, які діють в інтересах людей та суспільства.
"Люди кажуть, що для нас економіка важливіша за життя, але економіка і є життя. Сильніша економіка означає кращу систему охорони здоров'я для всіх на багато років вперед", - зазначає оглядачка.
Те, що школи лишили відкритими, на її думку, дало можливість лікарям, медсестрам та іншим важливим професіям ходити на роботу замість того, щоб лишатися вдома з дітьми. А діти не пропустили частину навчального року.
Шведка не думає, що запроваджені заходи зупинять вірус, але підтримує ідею контрольованого поширення для утворення колективного імунітету.
"Не вірю, що діяти через острах або поширювати його може призвести до чогось позитивного", - підсумовує оглядачка.
Огляд підготувала Ганна Чорноус, Служба моніторингу BBC.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52088563' lang='ukr' type='mono' source_url='https://www.bbc.co.uk/ukrainian/news-52088563' term='COVID'>
Коронавірус в Україні: за добу 62 нових випадки, дві людини померли

Станом на ранок 30 березня в Україні підтвердили 480 випадків зараження COVID-19.
За добу виявили 62 нових випадки, повідомляє Центр громадського здоров'я.
Також за добу померли дві людини від коронавірусу.
Тож всього від хвороби померло 11 українців.
6 пацієнтів одужало.
В лідерах за кількістю захворювань - Київ (102 випадки), Чернівецька область (75 випадків), Тернопільська область (60 випадків).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51887556' lang='ukr' type='mono' source_url='https://www.bbc.co.uk/ukrainian/news-51887556' term='COVID'>
Коронавірус: як фільм 2011 року передрік епідемію
Голлівудський фільм "Зараза" (Contagion) режисера Стівена Содерберга, що вийшов на екрани у 2011 році, так і не став блокбастером.
Голлівудський фільм "Зараза" (Contagion) режисера Стівена Содерберга, що вийшов на екрани у 2011 році, так і не став блокбастером.
Попри зірковий акторський склад (у стрічці знялися Метт Деймон, Гвінет Пелтроу, Джуд Лоу, Кейт Вінслет), за касовими зборами фільм тоді посів лише 61 місце у світі.
Проте дев'ять років потому, у 2020, "Зараза" увійшла до списку найчастіше завантажуваних стрічок американського iTunes Store, а в Google кількість пошукових запитів, що містять назву фільму, б'є усі рекорди.
Якщо у грудні, коли ми вперше почули про появу нового коронавірусу в Китаї, в  каталозі студії Warner Bros. фільм посідав лише 270 місце за популярністю, то тепер "Зараза" поступається лише "Гаррі Поттеру".
Усе це - завдяки коронавірусу й дивовижній схожості сюжету фільму десятирічної давнини з подіями, що тепер розвиваються в реальності.
У фільмі жінка, яку грає Гвінет Пелтроу, гине від загадкового смертельного вірусу, який вона підхопила в Китаї, і це спричиняє паніку в усьому світі.
Зв'язок із Китаєм - лише одна з численних паралелей, що прослідковується між стрічкою й реальністю. Саме тому глядачі останнім часом з величезним інтересом кинулися передивлятися це кіно.
Підігріла інтерес до фільму й сама Гвінет Пелтроу, яка оприлюднила в інстаграмі своє фото в масці під час трансатлантичного перельоту.
"Я вже бачила це кіно, - написала акторка. - Тому зберігайте спокій, утримуйтесь від рукостискань, частіше мийте руки".
En route to Paris. Paranoid? Prudent? Panicked? Placid? Pandemic? Propaganda? Paltrow’s just going to go ahead and sleep with this thing on the plane. I’ve already been in this movie. Stay safe. Don’t shake hands. Wash hands frequently. 😷
A post shared by  Gwyneth Paltrow (@gwynethpaltrow) on Feb 26, 2020 at 2:59am PST
Кінець Instagram допису , автор: gwynethpaltrow
Дійсно, паралелі з реальним життям у "Заразі" вражають.
Героїня Пелтроу через рукостискання заражається вірусом MEV-1 у Гонконзі від шеф-кухаря, який приготував свинину, а свиня, своєю чергою, була інфікована кажаном.
Жінка повертається додому в США, захворює і незабаром помирає. Помирає і її син, зате чоловік, якого грає Метт Деймон, виявляється стійким до інфекції.
В реальності, вважають фахівці, зараження в Ухані почалося після того, як вірус подолав міжвидовий бар'єр і передався від тварини до людини.
І є дуже велика вірогідність того, що, як і у випадку з епідемією SARS у 2002-2003 роках, першоджерелом вірусу були саме кажани. Вже потім через інших тварин вірус міг перейти до людини.
Як і справжній коронавірус Covid-19, вигаданий вірус із фільму розповсюджується при близькому контакті людей або через дотики до заражених поверхонь.
І кіношна, і справжня хвороби вражають дихальні шляхи, проте MEV-1 - це мутація реально існуючого вірусу Nipah, який належить до іншого сімейства, аніж Covid-19.
І нинішній спалах набагато менш смертельний, ніж екранний. У фільмі герої часто згадують рівень смертності у 25%, тоді як смертність від Covid-19, за даними ВООЗ, коливається в рамках 3,4%.
У фільмі MEV-1 за місяць вбиває 26 мільйонів людей. Кількість жертв коронавірусу за три місяці з початку спалаху в Китаї ще не перевищила й 4 тисяч людей.
Поки що співставною за масштабом з кіношною епідемією є тільки іспанка, яка у 1918-1920 роках забрала понад 50 мільйонів життів.
Коли у фільмі відбувається спалах вірусу, працівники Служби санітарно-епідеміологічної розвідки (така служба дійсно існує) отримують завдання виявити й ізолювати заражених.
Поступово Чикаго опиняється в карантинній зоні, що дуже нагадує реальний розвиток подій у Китаї, де цілі міста закриті на карантин.
Намагаючись впоратися зі спалахом коронавірусу, цим самим шляхом пішла й Італія.
Сплеск інтересу до "Зарази" сильно здивував автора сценарію стрічки Скотта Бернса.
В інтерв'ю виданню Fortune він розповів, що автори фільму ставили перед собою завдання показати, наскільки сучасне суспільство не підготоване до подібних епідемій.
"Схожість "Зарази" й коронавірусу незначна, випадкова й насправді не така вже й важлива. Куди важливішою й точнішою виявилася суспільна реакція, поширення страху й ефект доміно", - каже він.
Ймовірно, Бернс говорить про одного з героїв фільму, блогера Алана Крумв'єда, який цікавиться конспірологічними теоріями. У стрічці він поширює необґрунтовані чутки про вірус і рекламує лікування, яке насправді не допомагає.
В реальності торговельний гігант Amazon нещодавно оголосив, що заблокував понад мільйон угод, оскільки продавці хибно стверджували, що їхній товар здатен вилікувати Covid-19 або запобігти зараженню.
Спалах коронавірусу також спричинив потік фальшивих новин і чуток про те, що вірус був нібито розроблений як біологічна зброя.
Навіть сценарист Бернс опинився в центрі однієї з конспірологічних теорій. В інтерв'ю New York Times  він розповів, що в соцмережах його звинувачують в тому, що він є членом таємної організації, яка керує світом.
"Найбільше мене вражає те, як поширення дезінформації може стати настільки ж широким і небезпечним, як і вірус", - каже він.
Сплеск інтересу до "Зарази" частково можна пояснити тим, що Бернс під час написання сценарію намагався зробити фільм якомога більш науково достовірним.
Він консультувався з провідними вірусологами та епідеміологами, зокрема з експертами Всесвітньої організації охорони здоров'я. І вони не на жарт його налякали, зізнається Бернс.
"Коли я говорив із фахівцями, усі вони підкреслювали: епідемія - це не питання "якщо", це питання "коли".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52573535' lang='ukr' type='mono' source_url='https://www.bbc.co.uk/ukrainian/features-russian-52573535' term='COVID'>
Коронавирус мутирует: ученые думают о последствиях
Американские и британские исследователи обнаружили сотни мутаций вируса, вызывающего заболевание Covid-19.
Американские и британские исследователи обнаружили сотни мутаций вируса, вызывающего заболевание Covid-19.
Но пока никто не установил, как это повлияет на распространение вируса среди людей, под вопросом также эффективность противовирусных вакцин.
Так, проведенное в США исследование показало, что мутация D614G становится доминирующей и может сделать заболевание более заразным.
Результаты этого исследования еще не проверили другие ученые и его результаты не были официально опубликованы.
Исследователи из Национальной лаборатории Лос-Аламос в штате Нью-Мексико отслеживают изменение так называемого "шипа" вируса, который придает ему особую выразительную форму.  Используя данные Global Initiative on Sharing All Influenza Data (GISAID), ученые проанализировали информацию из Британии относительно зараженных коронавирусом в Шеффилде.
Тесты показали большее количество COVID-19 у зараженных такой мутацией вируса людей. Однако ученые не нашли доказательств того, что эти люди болели вирусом в особо тяжелой форме или дольше находились в больнице.
В Университетском колледже Лондона выявили 198 повторяющихся мутаций вируса.
Один из его авторов, профессор Франсуа Баллу, сообщил: "Мутации сами по себе не являются чем-то плохим, и пока нет данных, позволяющих предположить, что SARS-CoV-2 мутирует быстрее или медленнее, чем ожидалось".
"Пока мы не можем сказать, является ли SARS-CoV-2 более или менее смертельным и заразным, чем другие коронавирусы", - добавил ученый.
Ученые Университета Глазго пришли к выводу, что мутации вируса не равны различным штаммам вируса. Они отметили, что на данный момент циркулирует только один тип вируса.
Мониторинг небольших изменений в структуре вируса важен для разработки вакцин.
Ведь, например, вирус гриппа мутирует так быстро, что ученым ежегодно приходится корректировать вакцину, чтобы справляться со специфическим штаммом, который циркулирует в определенный сезон.
Многие разрабатываемые на сегодня вакцины против нового коронавируса сфокусированы на его шиповидном белке.
Если организм научится распознавать эти белковые шипы, это может помешать его распространению, надеются ученые. Но если "шип" будет мутировать, то разработанная вакцина может стать менее эффективной.
Пока все это лишь теория. Ученые не располагают достаточным количеством информации, чтобы сказать, во что выльются эти изменения для генома вируса.
End of Youtube post  by BBC News Україна
Доктор Люси ван Дорп, соавтор исследования Университетского колледжа Лондона, заявила, что возможность анализа большого количества вирусных геномов может быть "неоценимой для усилий по разработке лекарств".
"Я люблю геномы, но только если они могут много рассказать",  - сказала она в комментарии BBC.
Следите за нашими новостями в Twitter и Telegram
</doc>
<doc docid='bbc_news-51661435' lang='ukr' type='mono' source_url='https://www.bbc.co.uk/ukrainian/news-51661435' term='COVID'>
Коронавірус у Європі: як страждає Італія та поширюється "інфодемія"
Франція має готуватися до епідемії коронавірусу - каже президент країни Еммануель Макрон. Проте в Італії, найбільш враженій хворобою європейській країні, говорять про те, що суперечлива інформація сприяє поширенню "інфодемії".
Франція має готуватися до епідемії коронавірусу - каже президент країни Еммануель Макрон. Проте в Італії, найбільш враженій хворобою європейській країні, говорять про те, що суперечлива інформація сприяє поширенню "інфодемії".
Президент Макрон та італійський прем'єр Джузеппе Конте мають зустрітися у Неаполі, аби обговорити кризу.
Станом на четвер в Італії інфіковані 528 людей, 14 померли.
Впродовж останньої доби кількість хворих в Італії зросла на 25%. Випадки зараження коронавірусом і надалі сконцентровані переважно у північних регіонах країни - Ломбардії та Венето. Проте з'явилося і кілька випадків зараження південніше.
Разом із тим, у Ломбардії повідомили про те, що 37 осіб вже одужали.
Губернатор Ломбардії Аттіліо Фонтана помістив себе у добровільний карантин по тому, як в одного з членів його команди підтвердили наявність коронавірусу. На своїй сторінці у Facebook він повідомив, що хоча у нього самого та інших членів команди тести на наявність вірусу були негативними, він залишатиметься у карантині 14 днів.
Тим часом міністр закордонних справ Італії Луїджі Ді Маріо заявив журналістам, що "інфодемія" суперечливих новин та повідомлень за межами Італії руйнує її економіку і репутацію. Насправді ж, каже італійський урядовець, усі випадки зараження можна простежити до двох спалахів хвороби на півночі країни.
Італійська асоціація туризму повідомила, що через поширення вірусу відмови від бронювання готелів на березень вже коштують готельному бізнесу щонайменше 200 млн євро.
Росія вже рекомендувала призупинити продаж путівок до Італії, а ця країна є другою за популярністю у російських туристів.
Ширяться побоювання, що сплеск коронавірусу може призвести до рецесії італійської економіки. Кореспондент ВВС у Мілані Марк Ловен каже, що очевидними ознаками цього можуть бути порожні кав'ярні та масове скасування готельних бронювань. Місцева влада розмістила у соцмережах відео, в якому закликає гостей повернутися в місто.
Комісар ЄС з питань охорони здоров'я Стелла Киріякідес після зустрічі з міністром охорони здоров'я Італії в Римі заявила: "Це ситуація викликає занепокоєння, але ми не повинні піддаватися паніці".
У регіонах поширення коронавірусу в Італії закриті школи, університети та кінотеатри. Скасовали кілька громадських заходів. У міланському оперному театрі Ла Скала скасували вистави.
У 11 містечках в епіцентрі поширення коронавірусу, де живуть 55 тисяч людей, триває карантин.
Напередодні Всесвітня організація охорони здоров'я (ВООЗ) заявила, що вперше коронавірус поширюється за межами Китаю швидше, ніж у самому Китаї, звідки цей вірус і пішов.
Загалом підтверджено понад 80 тисяч хворих на новий коронавірус у 40 країнах світу. З них переважна більшість - у Китаї.
Covid-19, респіраторне захворювання, яке вже забрало життя понад 2700 людей.
Пандемія не обов'язкова
Філіппа Роксбі, кореспондент ВВС з питань здоров'я
Фокус поширення коронавірусу змістився з Китаю на Європу.
З одного боку, це виглядає як погана новина. Але в ній є й позитивний бік. Здається, Китай починає поборювати поширення вірусу, адже кількість нових випадків захворювання зменшується кожного дня.
З цього можна зробити висновок, що зусилля, спрямовані на обмеження поширення вірусу, - поради залишатися вдома, скасування громадських заходів, обмеження на пересування, - спрацювали.
У ВООЗ кажуть, що можливість стримати поширення вірусу й уникнути глобальної пандемії поки що є.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52467745' lang='ukr' type='mono' source_url='https://www.bbc.co.uk/ukrainian/news-52467745' term='COVID'>
Від коронавірусу в США померло більше американців, аніж під час війни у В'єтнамі
Кількість американців, які померли від Covid-19, перевищила кількість загиблих під час війни у ​​В'єтнамі.
Кількість американців, які померли від Covid-19, перевищила кількість загиблих під час війни у ​​В'єтнамі.
За даними Університету Джонса Гопкінса, у США від коронавірусу померло майже 60 тисяч людей.
За 20 років війни у ​​В'єтнамі армія США втратила вбитими, померлими у полоні й зниклими безвісти близько 58 тисяч людей.
У США кількість інфікованих коронавірусом перевищила мільйон людей — це найвищий показник у світі.
Усього у світі коронавірус підтвердити у трьох мільйонів та понад 100 тисяч людей.
Один з провідних лікарів-консультантів Білого дому, доктор Ентоні Фочі, попередив, що спалах коронавірусу ще далеко не закінчився. За його словами, країна може пережити погану осінь, якщо дослідникам не вдасться знайти ефективне лікування.
Доктор Фочі заявив, що вірус неминуче повернеться. За його словами, взагалі не факт, що інфекція зникне улітку.
Напередодні президент США Дональд Трамп запропонував дослідити, чи можна лікувати Covid-19 ультрафіолетом та ін'єкціями дезінфекційних засобів.
За це припущення його жорстко розкритикувала медична спільнота.
Попри розпал епідемії, у 40 штатах США пройшли акції протесту проти карантину. Мітингувальники вважають, що, вводячи обмежувальні заходи, влада зазіхає на права і свободи громадян.
За офіційною інформацією, станом на кінець квітня втратили роботу і вже звернулися по допомогу 26 мільйонів американців.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51974823' lang='ukr' type='mono' source_url='https://www.bbc.co.uk/ukrainian/features-51974823' term='COVID'>
Коронавірус: чи дозволяти дітям гратися на вулиці

По всьому світі закриваються школи та дитячі садочки, і батьки намагаються зрозуміти, що варто і чого не варто дозволяти дітям. Чи відпускати дітей гратися з друзями на вулиці? Чи "соціальна дистанція" - кінець спільним іграм?
Якби мешканка Рима Кетрін Вілсон могла повернути час назад, вона б не пішла зі своєю сім'єю на ту вечерю до сусідів, каже вона.
Два тижні тому, коли Covid-19 уже поширювався Італією, але уряд ще не наказав усім залишатися вдома, цю маму двох підлітків запросили на невеличке сімейне свято, разом із двома іншими родинами.
"Ми з чоловіком подумали: ну, це в приватному помешканні, це ж не якесь масове зібрання", - розповідає вона нашому кореспонденту.
Пані Вілсон - письменниця з Америки, а її чоловік - італієць. Коли римські школи зачинили на карантин, вона - як і багато інших матерів - сприйняла це як додаткові канікули.
"О, чудово, несподіваний вільний час! З'їздимо у той парк, куди ніяк не могли вибратись! - приблизно так ми реагували".
Нині ж, озираючись на те, як сильно вірус вразив Італію, вона шкодує, що не надто ретельно обмежувала активність своєї сім'ї.
"Іти на ту вечерю було необачно. Та здавалося, відмова звучатиме надто радикально", - каже вона.
За кілька днів італійський уряд запровадив суворий карантин: жодних прогулянок у парку, жодних спільних ігор.
"У певному сенсі, перебувати під таким карантином навіть легше. Не треба постійно ухвалювати рішення, які ваші діти чи друзі намагаються оскаржити, - каже вона. - До того, всі були схильні засуджувати інших - чи за надмірну обережність, чи навпаки за легковажність".
Як і пані Вілсон, батьки по всьому світі вагаються з приводу того, чи дозволяти дітям бавитися та спілкуватися з іншими дітьми.
З одного боку, далеко не всюди людям заборонено вільно пересуватися. З іншого - медики запевняють, що для зупинення вірусу необхідно зберігати соціальну дистанцію.
Чи можна зіграти партію в теніс? Навідатись на дитячий майданчик? Погратися разом вдома в одного з дітей?
Як наголошує доктор Кері Альтгофф, професорка епідеміології Блумбергської школи охорони суспільного здоров'я при Університеті Джона Гопкінса (м. Балтимор, штат Меріленд, США), зберігати соціальну дистанцію означає не наближатися одне до одного менш ніж на два метри; це рівною мірою стосується дорослих і дітей.
Отже, про футбол, баскетбол та інші спортивні ігри можна забути.
Хоча теоретично діти могли б грати в ігри з низьким ступенем контакту, такі як теніс чи схованки, навряд чи малеча зможе контролювати себе під час активної діяльності.
"На майданчику ніхто не витримує дистанцію - це суперечить концепції майданчику", - каже пані Альтгофф.
Є дані, що на деяких поверхнях вірус може жити до кількох днів, додає вона, тому краще уникати поверхонь, яких багато хто торкається, - зокрема спортивних споруд та інвентарю на майданчиках.
Хоча діти хворіють на коронавірус переважно у легкій форм або й безсимптомно, вони можуть заражати інших.
Інакше кажучи, навіть якщо ваша дитина та її друзі абсолютно здорові на вигляд, вони можуть перенести вірус іншим у своєму оточенні, в тому числі й дорослим, які матимуть серйозніші симптоми.
"Батьки мусять піклуватися і про себе", - нагадує пані Альтгофф.
Посадовці різних країн мають чіткіше пояснювати, що означає "зберігати соціальну дистанцію", каже доктор Кетрін Семрау, епідеміолог дослідницького центру AriadneLabs.
"Наші дії сьогодні впливають на те, що ми робитимемо за два, три, чотири тижні", - каже вона.
"Навіть якщо у вашій країні чи вашому місті не проголошено суворий карантин, як в Італії, прийшов час, коли люди самі мусять зобов'язатися "відвідувати якнайменше різних місць і перебувати там якнайкоротший час", - радить пані Семрау.
Пані Альтгофф додає, що найближчими днями батьки можуть зіткнутися з іще більшими обмеженнями, тож варто спланувати свій час разом із дітьми.
"Найважче сім'ї сприймають ті обмеження, яких вони не чекали. Отже, батьки, складайте плани", - додає вона.
Обидві фахівчині наголошують: соціальна дистанція не дорівнює антисоціальності. Як і завжди, людям важливо дихати свіжим повітрям і спілкуватися з рідними та близькими - наразі через інтернет.
Анджела Пайл, викладачка Педагогічного інституту Онтаріо при Університеті Торонто, нагадує: важливо лишати дітям простір для уяви та час для вільної гри. Не варто виставляти надто різкі рамки того, як вони проводять час.
"Діти часто люблять бавитися в уявних персонажів, у рольові ігри. Вони беруть ляльок чи фігурки тварин, чи ще якісь предмети - і розігрують свої уявні сценарії. Таким чином можна бавитися разом навіть через відеозв'язок", - пояснює вона.
Пані Пайл мусить дбати про те, як розважати власну семирічну дочку. Вони мешкають у Торонто, де влада зачинила школи і садочки, а також наполегливо рекомендує витримувати дистанцію.
"Ми граємось удома і ходимо гуляти по нашому району. Беремо з собою велосипед чи самокат. Головне - вийти на вулицю, трохи покататися, але не ходити у парк, де надто багато людей", - радить вона.
Її дочці подобається брати з собою папір чи клейкі листочки для записів і записувати свої спостереження протягом таких прогулянок, - ділиться досвідом пані Пайл.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52490483' lang='ukr' type='mono' source_url='https://www.bbc.co.uk/ukrainian/news-52490483' term='COVID'>
Як роблять вакцину від коронавірусу
Над розробкою вакцини від Covid-19 працюють 70 команд учених з усього світу.
Над розробкою вакцини від Covid-19 працюють 70 команд учених з усього світу.
За найоптимістичними прогнозами, які озвучив Оксфордський університет, вакцина може бути готова вже восени цього року.
Але більшість фахівців усе-таки схиляються до того, що її створять приблизно за рік-півтора.
Стільки часу потрібно, щоби здійснити низку тестів, якщо вакцина виявиться дієвою проти коронавірусу, а також щоб перевірити її на безпеку та відсутність побічних дій.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52282380' lang='ukr' type='mono' source_url='https://www.bbc.co.uk/ukrainian/news-52282380' term='COVID'>
Коронавірус в Україні: нових хворих на 100 менше, ніж минулої доби
В Україні лабораторно підтвердили 5 449 випадків коронавірусної інфекції - такі дані станом на ранок 19 квітня повідомив Центр громадського здоров'я.
В Україні лабораторно підтвердили 5 449 випадків коронавірусної інфекції - такі дані станом на ранок 19 квітня повідомив Центр громадського здоров'я.
Протягом 18 квітня зареєстрували 343 нових випадки - це на 101 хворого менше, ніж підтвердили минулої доби.
Усього від початку епідемії у країні зробили 57 111 ПЛР-тестів.
Найбільше хворих у Чернівецькій області - 889, далі йдуть Київ (801) та Івано-Франківська область (480).
У лікарнях з коронавірусом перебувають 1 832 людини, зокрема 85 дітей. На амбулаторному лікуванні - 3 617 пацієнтів, з них 273 дитини.
Внаслідок ускладнень, викликаних хворобою, померла 141 людина, з них 75 чоловіків та 66 жінок.
У ЦГЗ зазначають, що летальність від COVID-19 серед людей віком від 50-ти років в Україні становить 5,1%, а у віковій категорії до 50-ти років — 0,6%.
Вищий ризик розвитку ускладнень мають люди із супутніми захворюваннями мають. За даними центру, 74% померлих мали серцево-судинні захворювання, цукровий діабет, новоутворення, захворювання нирок та легень.
Водночас одужали від коронавірусу вже 347 людей.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52541392' lang='ukr' type='mono' source_url='https://www.bbc.co.uk/ukrainian/news-52541392' term='COVID'>
Розвідки західних країн - про те, чи приховував Китай правду про коронавірус
Розвідки п'яти англомовних країн у спільному звіті стверджують, що Китай навмисно приховував і знищував надважливі дані про новий коронавірус. Про це повідомляє австралійська газета Sunday Telegraph, яка каже, що в її розпорядженні є копія звіту.
Розвідки п'яти англомовних країн у спільному звіті стверджують, що Китай навмисно приховував і знищував надважливі дані про новий коронавірус. Про це повідомляє австралійська газета Sunday Telegraph, яка каже, що в її розпорядженні є копія звіту.
Офіційних підтверджень цієї інформації поки що немає, але виступ австралійської газети в будь-якому разі став черговим залпом в інформаційній війні між Заходом і Китаєм.
Як повідомляє Sunday Telegraph, розвідувальний альянс "П'ять очей" (Five Eyes) - об'єднання розвідок США, Великої Британії, Канади, Австралії та Нової Зеландії - у своєму звіті, викладеному на 15 сторінках, пише, що китайська влада навмисно приховувала інформацію про коронавірус і поставила інші країни під загрозу.
В документі, за інформацією видання, йдеться, що влада КНР змушувала мовчати місцевих лікарів, які намагалися повідомити світу правду про небезпеки, знищувала сліди лабораторних експериментів і відмовлялася надати зразки іноземним вченим, які працювали над розробкою вакцини.
Президент і держсекретар США раніше вже звинувачували Китай у тому, що вірус нібито був створений в лабораторії уханського Інституту вірусології. Роздуми про це з'являються в міжнародній пресі від самого початку пандемії.
Проте в доповіді "П'яти очей", за даними Sunday Telegraph, прямих звинувачень в тому, що вірус був створений саме в китайській лабораторії немає. Там лише перераховуються деякі обставини й підозри, що потребують подальшої перевірки.
Офіційний Китай рішуче відкидає всі звинувачення як у приховуванні інформації, так і в тому, що коронавірус був створений людиною.
Міністр оборони Великої Британії Бен Воллес відмовився коментувати публікацію Sunday Telegraph.
"Я щодня отримую зведення розвідки зі всього світу. Я не коментую конкретні зведення і не розповідаю, що я бачив і чого не бачив. Це було б неправильно", - сказав Воллес в радіоефірі BBC.
Президент США Дональд Трамп 30 квітня, відповідаючи на запитання журналіста, чи бачив він свідчення того, що джерелом коронавірусу був Інститут вірусології в Китаї відповів: "Так, так, я дійсно їх бачив". Але одразу ж відмовився розповідати будь-які подробиці й почав туманно міркувати про можливі помилки, яких припустився Китай.
Між тим апарат директора Національної розвідки США того ж дня заявив, що американські спецслужби підтримують думку більшості вчених щодо природного, а не штучного походження вірусу.
Водночас розвідка США пообіцяла дослідити усі розвідувальні дані й нову інформацію, щоб встановити, спалах коронавірусу виник через контакт людини з зараженою твариною чи через інцидент в лабораторії в Ухані.
Держсекретар США Майк Помпео в неділю під час виступу на телеканалі ABC заявив, що в США є "значна кількість доказів того, що джерелом вірусу була китайська лабораторія".
Водночас, коли журналіст нагадав Помпео про заяву Національної розвідки, в якій йшлося про природне походження вірусу, той відповів: "Так, правильно. Я з цим згоден".
Британська газета Telegraph у понеділок з посиланням на джерело в MI6 повідомило, що британська розвідка вже давно доповідала уряду про приховування Китаєм масштабів і обставин спалаху Covid-19.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52443591' lang='ukr' type='mono' source_url='https://www.bbc.co.uk/ukrainian/news-52443591' term='COVID'>
До Землі наближається великий астероїд. Схоже, він у масці
До Землі наближається астероїд 1998 OR2 діаметром приблизно у півтора кілометра.
До Землі наближається астероїд 1998 OR2 діаметром приблизно у півтора кілометра.
Астероїд, який виявили в 1998 році, вважають потенційно небезпечним, оскільки він періодично наближається до земної орбіти, повідомили в NASA. За даними агентства, він наблизиться до Землі 29 квітня, але пролетить на безпечній відстані від неї - приблизно в 6,2 млн км.
Астрономам обсерваторії Аресібо в Пуерто-Ріко вдалося сфотографувати цей небесний об'єкт. Вони жартома припустили, що астероїд, знаючи про пандемію, одягнув захисну маску.
"Невеликі топографічні особливості, такі як пагорби та хребти на одному кінці астероїда 1998 OR2, є цікавими для науки, - повідомила у пресрелізі фахівець обсерваторії Анні Вірккі.- Але оскільки зараз всі наші думки - про Covid-19, здається, що і 1998 OR2 подбав про маску".
Експерти обсерваторії відстежують астероїди, які наближаються до Землі, і використовують свої дані для моделювання траєкторій потенційно небезпечних для планети небесних об'єктів.
Astroid in the Earth's neighborhood? 🌍👀The @NAICobservatory in Puerto Rico is following an asteroid approaching Earth this week and while it poses no threat, it appears to know our planet is facing a pandemic 👇https://t.co/pF7FbT3NCU
Кінець Twitter допису , автор: @UCF
Зараз астероїд пролетить на безпечній відстані від Землі, але, за словами вчених, наступного разу він буде ближче. Тому важливо вивчати такі об'єкти, щоб розробляти і покращувати технології для усунення загроз.
"У 2079 році астероїд 1998 OR2 буде в 3,5 раза ближче до Землі, ніж цього року, тому важливо знати його точну орбіту", - цитує фахівця обсерваторії Флавіана Вендетті видання Huffington Post.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51815199' lang='ukr' type='mono' source_url='https://www.bbc.co.uk/ukrainian/features-51815199' term='COVID'>
Коронавірус: як подорожувати під час епідемії
З поширенням коронавірусу деякі уряди обмежили переміщення транспортом. Але там, де карантину немає, мандрівникам доводиться вживати власних запобіжних заходів.
З поширенням коронавірусу деякі уряди обмежили переміщення транспортом. Але там, де карантину немає, мандрівникам доводиться вживати власних запобіжних заходів.
BBC відповідає на поширенні запитання наших читачів про те, чи безпечно літати, їздити потягом та користуватися громадським транспортом під час епідемії.
Як саме поширюється Covid-19, поки що до кінця не відомо. Але схожі віруси потрапляють в організм повітряно-крапельним шляхом від кашлю або чхання зараженої людини, а також через предмети, яких торкався хворий.
Ми вважаємо, що коронавірус, ймовірно, не тримається в повітрі так само, як грип, тому зараження відбувається при тіснішому контакті людей.
Британська Національна служба охорони здоров'я визначає "тісний контакт" як перебування на відстані 2 метрів від зараженої людини протягом понад 15 хвилин.
Таким чином ризик зараження в потягах та автобусах залежить від того, як сильно вони переповнені, і відрізнятиметься у різних регіонах країни та на різних маршрутах.
У лондонському метро з надзвичайно високою щільністю пасажирів можна заразитися респіраторними захворюваннями.
Дослідження доктора Лари Госсе з Інституту всесвітньої охорони здоров'я показало зв'язок між користуванням метро і збільшенням симптомів грипу.
"Більше хворіють на ГРВІ пасажири, які змушені пересаджуватися з однієї лінії на іншу, ніж ті, хто дістається до місця призначення за одну поїздку", - зазначали фахівець.
Утім, якщо ви їдете відносно порожнім потягом чи автобусом, ризик буде меншим. Важливо також, яка вентиляція у транспортному засобі, та скільки часу ви проводите в ньому.
Прибирання також відіграє роль. Британська залізнична компанія Network Rail заявила, що за потреби введе додаткові спеціалізовані прибирання станцій та потягів.
Госсе радить "уникати годин пік, якщо це можливо" та обирати маршрути з найменшим числом пересадок.
Наразі уряд Великої Британії не забороняє людям користуватися громадським транспортом.
Девід Набарро, спеціальний радник Всесвітньої організації охорони здоров'я (ВООЗ) з коронавірусу сказав BBC, що хоча транспорт, звичайно, є місцем скупченням людей, "швидкі контакти" між пасажирами не є поки що "основним джерелом передачі вірусу".
Поширена думка, що в літаку через погану вентиляцію ризик заразитися є вищим.
Насправді повітря в літаку кращої якості, ніж у більшості офісів і майже напевно краще, ніж в автобусі.
Хоча щільність пасажирів на квадратний метр у літаку вища, повітря в ньому очищується інтенсивніше.
Дослідники, які вивчають якість повітря в різних транспортних засобах, підрахували, що повітря в літаку повністю замінюється кожні 2-3 хвилини, а наприклад, у будівлі з кондиціонером - кожні 10-12 хвилин.
Повітря в авіатранспорті очищують високоефективним повітряним фільтром, який утримує набагато менші частинки, ніж звичайні кондиціонери, і зокрема віруси.
Цей фільтр витягує свіже повітря ззовні і змішує його з очищеним повітрям у салоні. Таким чином, у будь-який момент половина повітря в літаку свіжа, а половина - рециркульована.
Тоді як у більшості звичайних кондиціонерів для заощадження енергії усе повітря - рециркульоване.
Окрім повітряно-крапельного шляху коронавірус також може передаватися через поверхню - чи то долонь інфікованої людини, чи ручка дверей.
Вікі Герцберг з Університету Еморі в США у 2018 році взяла зразки з поверхонь на 10 трансконтинентальних рейсах і виявила, що вони всі були "такими самими як і у вашій вітальні".
Утім, точно вирахувати ризики для будь-якого виду транспорту доволі складно, тому що існує безліч інших факторів. Наприклад, на дальніх перельотах пасажири більше рухаються в салоні, і якщо у них є вірус, ризик його поширення - вищий.
За вказівками ВООЗ, зона найвищого ризику - це два ряди попереду, ззаду або поруч із зараженою людиною. Але під час спалаху Sars 2003 року в літаку, де був заражений пасажир, 45% тих, хто захворів, сиділи далеко від нього.
Рекомендації залишаються такими самими - мийте руки, обробляйте поверхню, де можливо, і чхайте та кашляйте в серветку.
Основна проблема з авіаподорожами полягає в тому, що вони переміщають потенційних носіїв вірусу з однієї частини світу в іншу.
Круїзні кораблі привернули увагу після того, як у лютому лайнер Diamond Princess помістили на карантин біля узбережжя Японії.
Другий круїзний корабель - Grand Princess був затриманий біля Каліфорнії. Аналіз на коронавірус зробили десяткам із його 3 500 пасажирів.
Круїзні кораблі містять набагато більше людей, які перебувають в обмеженому просторі набагато довше, ніж у літаку.
Систем кондиціонування круїзних суден також змішують зовнішнє повітря з внутрішнім, але вони не відфільтровують частинки розміром менш ніж 5 000 нанометрів, пояснюють  фахівці.
Під час спалаху SARS-CoV-2 у 2003 році заражені частинки мали діаметр 120 нанометрів і могли вільно пересуватися через систему кондиціонування повітря на судні.
Уникнути цього можна, якщо відмовитися від рециркуляції і використовувати тільки зовнішнє повітря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52246116' lang='ukr' type='mono' source_url='https://www.bbc.co.uk/ukrainian/news-52246116' term='COVID'>
Хакери зламали Zoom і показали учням порно
У Сингапурі призупинили використання сервісу відеоконференцій Zoom для навчання. Це сталося після "дуже серйозного інциденту" під час домашнього уроку.
У Сингапурі призупинили використання сервісу відеоконференцій Zoom для навчання. Це сталося після "дуже серйозного інциденту" під час домашнього уроку.
Сингапур закрив школи в середу через зростання кількості випадків коронавірусу.
Але одна з матерів розповіла місцевим ЗМІ, що під час уроку географії на екрані її доньки з'явились непристойні зображення, а потім двоє чоловіків попросили дівчат "посвітити" тілом.
Zoom завила BBC, що компанія "глибоко засмучена" через ці інциденти.
Нещодавно Zoom змінив налаштування за замовчуванням для домашнього навчання і видав посібник для вчителів.
Батьки розповіли місцевим ЗМІ, що такі інциденти сталися на уроці географії.
На віртуальному уроці було приблизно 39 дітей підліткового віку. Хакери зламали стрім, а потім на екрані з'явилися "двоє білих чоловіків" і почали говорити непристойності. Урок негайно зупинили.
"Навчання в домашніх умовах повинно бути безпечним простором, - заявив один з батьків виданню Straits Times. - Я знаю, що ним важко керувати, але це мене дуже турбує".
Як хакери отримали доступ, невідомо. Зустрічі в Zoom мають дев'ятизначні коди, і до них може приєднатися будь-який користувач із кодом, якщо ця сесія не захищена її організатором.
"Це дуже серйозний інцидент", - завили в урядовому підрозділі, який займається технологією освіти.
"Як запобіжний захід наші викладачі призупинять користування Zoom, поки ці питання безпеки не будуть виправлені", - додали там.
Zoom - це інструмент для відеоконференцій, який почали широко використовувати з 2013 року.
Але оскільки через пандемію Covid-19 в усьому світі почалися карантинні заходи, використання Zoom "сягнуло небес" протягом усього однієї ночі.
До минулого року його найбільша кількість щоденних користувачів становила 10 мільйонів. У березні цього року вона перевищила 200 мільйонів.
Але таке швидке зростання спричинило і проблеми. Зустрічі почали зламувати.
В одній з американських шкіл нещодавно через расистські образи було зірвано відеоконференцію. А під час засідання органу місцевої влади з'явилася порнографія.
Нещодавно компанія заявила, що витратить 90 днів і всі необхідні ресурси, аби "краще визначити та вирішити проблеми".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-52061727' lang='ukr' type='mono' source_url='https://www.bbc.co.uk/ukrainian/vert-fut-52061727' term='COVID'>
Коронавірус: чи піде пандемія на спад, коли потеплішає?
--
Чи є новий коронавірус сезонним, як більшість вірусів грипу? Та як на його поширення впливають кліматичні і погодні умови?
Спалахи багатьох інфекційних захворювань поступово згасають з настанням теплої пори року. Грип або кишкова інфекція норовірус більш розповсюджені у зимові місяці.
Пік зараження тифом випадає на літо. Випадки кору знижуються влітку в помірному кліматі, а у тропічних регіонах підвищуються під час посухи.
Отже, цілком закономірне питання - чи залежить від сезону і активність нового коронавірусу, епідемія якого почалася всередині минулого грудня в Китаї, а тепер перемістилася у Європу та США.
Найбільші спалахи захворювання на Covid-19 сталися в регіонах, де погода прохолодна, а отже, чи можна припустити, що з настанням літа пандемія піде на спад.
Більшість вірусологів, однак, не надто оптимістичні. Вірус SARS-CoV-2, який спричинює коронавірусну інфекцію, - новий і поки що мало вивчений.
А найближчий до нього за походженням вірус Sars, спалах якого відбувся у 2003 році, стримали швидко, і отже, інформації про те, як на нього вплинула б зміна пори року, немає.
Втім, дещо відомо про інші види коронавірусів, які заражають людей.
Дослідження деяких з них показали, що спалах спричинених ними інфекцій дихальних шляхів має "помітну зимову сезонність". Тобто найбільше захворювань було між груднем та квітнем, так само як і з грипом.
Дані перших досліджень SARS-CoV-2 показують, що вірус надає перевагу прохолодній і сухій погоді.
Його поширення пов'язане з кількома погодними чинниками: температурою повітря, швидкістю вітру та відносною вологістю.
Помірний теплий, а також холодний клімат є найбільш сприятливими для спалаху Covid-19.
А от тропічні частини світу, ймовірно, постраждають найменше, кажуть дослідники.
Утім, є одне велике "але". Пандемії часто не відповідають закономірностям звичайних сезонних спалахів.
Наприклад, пік іспанки припав на літні місяці, тоді як більшість спалахів грипу відбувається взимку.
Але чому інші коронавіруси сезонні та що дає надію на те, що і новий вірус SARS-CoV-2 також має цю рису?
Коронавіруси належать до сімейства так званих "загорнутих вірусів". Вони вкриті маслянистою оболонкою - ліпідною двошаровою структурою, "прикрашеною" білковими наростами, які схожі на корону. Звідси й назва - "коронавіруси".
Через цю маслянисту оболонку вірус стаж більш чутливим до нагрівання. У холоді оболонка твердне і стає желеподібною, як застигає жир на холодному вареному м'ясі.
Таким чином, вона захищає вірус, поки він перебуває за межами організму. Саме тому більшість "загорнутих вірусів" мають виражену сезонність.
Дослідження вже показали, що Sars-Cov-2 може витримати до 72 годин на твердих поверхнях, як-от пластик та неіржавна сталь, за температури 21-23°C та відносній вологості повітря 40%.
Як саме поводиться новий коронавірус за інших температур та вологості ще належить дослідити, але інші коронавіруси виживають понад 28 днів за температури 4°C.
"Клімат впливає на стабільність вірусу поза людським організмом, наприклад, коли він виходить з кашлем або чханням", - пояснює Мігель Араухо з Національного музею природничих наук у Мадриді в Іспанії.
"Що довше вірус залишається стабільним у навколишньому середовищі, то більша його здатність заражати інших людей та спричиняти епідемію", - додає дослідник.
Дослідження Університету Меріленду показало, що вірус Sars-Cov-2 найбільше поширився у містах та регіонах світу, де середня температура була близько 5-11°С з низькою відносною вологістю.
Втім, недавній аналіз поширення нового коронавірусу в Азії, проведений дослідниками Гарвардської медичної школи, свідчить, що він буде менш чутливим до погоди, ніж сподіваються вчені.
Це підкреслює необхідність широких заходів охорони громадського здоров'я у боротьбі з захворюванням.
Річ у тім, що поширення вірусу залежить далеко не лише від його здатності виживати в навколишньому середовищі.
І саме тут поняття сезонності захворювання ускладнюється.
Коронавірус поширюють люди, а тому сезонні зміни у поведінці людей також впливають на частоту заражень.
Наприклад, випадки кору в Європі, як правило, збігаються зі шкільними семестрами та знижуються під час канікул.
Вважають, що ключову роль у поширенні Sars-Cov-2 з Уханя в інші міста Китаю та по всьому світу зіграла велика міграція людей перед Китайським новим роком 25 січня.
Погода також впливає і на наш імунітет, роблячи нас більш вразливими до інфекцій. Деякі дослідження припускають, що рівень вітаміну D в організмі впливає на нашу здатність захворіти.
Взимку наш організм отримує менше вітаміну D від сонячних променів. Хоча вплив цього чинника на сезонність грипу багато дослідників вважають суперечливим.
Так само неоднозначним є питання про те, чи послаблює нашу імунну систему холодна погода. На думку опонентів, холод збільшує кількість клітин, які захищають наше тіло від інфекцій.
А от що, без сумніву, впливає на нашу здатність протистояти вірусам, - це вологість повітря.
Коли повітря дуже сухе, кількість слизу, що покриває наші легені та дихальні шляхи, зменшується. Ця секреція утворює природний захист від інфекцій, і з нею ми стаємо менш вразливими до вірусів.
Оскільки вірус SARS-CoV-2 є новим, у багатьох людей немає від нього імунітету, поки вони не перехворіють на нього.
А це означає, що він поширюватиметься та спричинюватиме хвороби не так, як ендемічні віруси, притаманні певному регіону.
Авіаперельоти стали основним маршрутом швидкого поширення вірусу світом, зазначає Вітторія Коліцца, директор відділу досліджень Французького інституту охорони здоров'я та медичних досліджень.
Але щойно він починає ширитися в межах спільноти, його передачі сприяють близькі контакти між людьми. Припинення контактів повинно знизити рівень зараження. Саме тому більшість урядів й ухвалили рішення про суворий карантин.
Якщо число випадків Covid-19 знизиться протягом найближчих місяців, цьому може бути кілька причин. Це, насамперед, заходи профілактики, як-от ізоляція та карантини, зростання колективного імунітету, а також зміна пори року.
"Якщо новому коронавірусу дійсно притаманна сезонність, це може замаскувати справжній вплив двох інших чинників", - попереджає професор Ян Альберт з Каролінського Інституту в Стокгольмі.
"У країнах, де суворі обмеження вберегли багатьох людей від зараження, цілком можлива друга хвиля захворювань з настанням осені та зими", - пояснює він.
Навіть якщо Covid-19 залежить від пори року, навряд чи він повністю зникне протягом літніх місяців. Але зменшення випадків захворювання певну користь принесе.
"Кроки, які ми робимо, щоб вирівняти криву пандемії, дорого коштують економіці, але вони мають допомогти нам протриматися до літа", - зазначає професор Альберт.
"Це допоможе системам охорони здоров'я виграти потрібний їм час на підготовку".
Для світу, який веде важку боротьбу з поширення вірусу, це може бути час, якого він відчайдушно потребує.
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_features-52415242' lang='ukr' type='mono' source_url='https://www.bbc.co.uk/ukrainian/features-52415242' term='COVID'>
Вівці у Шотландії та собаки Чорнобиля: як Airbnb допомагає подорожувати віртуально

Сервіс з оренди квартир Airbnb пропонує під час пандемії коронавірусу віртуальні екскурсії та майстер-класи з усіх куточків світу.
У березні послуга Airbnb Experiences, за допомогою якої мешканці різних країн пропонували екскурсії чи майстер-класи, повністю заглухла через епідемію коронавірусу. Та в компанії придумали, як реанімувати сервіс в умовах карантину.
Вже в квітні послугу перезапустили як "Онлайн-враження"  - з поправкою на нові обставини.
Тепер за її допомогою можна віртуально пройти курс з дизайну інтер'єрів, потренуватися з колишнім спортсменом-олімпійцем або спробувати медитацію з буддистським монахом.
Наразі доступні понад пів сотні варіантів з більш ніж 30 країн, до яких можна долучитися через програму для відеоконференцій Zoom. Найближчим часом компанія обіцяє додати набагато більше сервісів.
Брати участь може вся родина - наприклад, повчитися трюкам у фокусника-рекордсмена або спекти печиво чи шведські булочки з корицею. Пари можуть спробувати урок аргентинського танго, а великі групи  - робити коктейлі або ж долучитися до танцювальної вечірки.
Компанія описує послугу як "новий спосіб для людей спілкуватися, віртуально мандрувати і заробляти гроші під час кризи Covid-19".
"Зв'язок між людьми лежить в основі того, що ми робимо, - сказала голова Airbnb Experiences Кетрін Пауелл. - Коли стільки людей залишаються вдома, щоб захистити своє здоров'я, ми хочемо запропонувати можливість для наших господарів зв'язатися з нашою світовою спільнотою гостей єдиним можливим зараз способом - онлайн."
Є безкоштовні варіанти, наприклад, прогулянка з волохатими коровами на американській фермі. Але зазвичай коштують послуги від кількох доларів. Триває екскурсія чи майстер-клас годину-півтори.
Одна з найдорожчих - віртуальна екскурсія до собак Чорнобиля, яку проводить Лукас Гіксон, голова і співзасновник американського фонду Clean Futures Fund (CFF), який опікується собаками в зоні відчуження. Вартість години такої екскурсії складає 1350 грн за годину.
"Це так, неначе потрапляєш у документальний фільм. Ти там, у Чорнобилі, дивишся на реактор, який вибухнув у 1986 році, з досвідченим гідом", - коментує на сайті Airbnb один з тих, хто замовив такий віртуальний тур.
"Було неймовірно "потрапити" до Чорнобиля під час карантину", - пише інша гостя.
За 10 днів з часу появи послуги, тур до чорнобильських собак вже зібрав майже 40 відгуків на сайті.
Багато турів зі списку існували раніше, але організаторам довелося підлаштуватися до сучасних умов.
Наприклад, власниця ферми в Шотландії раніше проводила "Чаювання з неслухняними вівцями", а тепер перетворила їх на віртуальні "Медитації із сонними вівцями".
Гостей просять приготувати м'яку ковдру або іграшку на заміну пухнастим тваринам.
Для бронювань, звісно, існують обмеження відповідно до тих умов, в яких ви перебуваєте, особливо зважаючи на карантин.
Можливо, ваші сусіди, які теж змушені сидіти вдома, чутливо ставляться до танців, і не для всіх кулінарних майстер-класів знайдуться потрібні продукти.
Кореспондентка Washington Post, яка спробувала скористатися послугою, розповіла, що в одному з електронних листів, які надійшли на підтвердження замовлення, не було лінку на зустріч у Zoom.
Організаторка пізніше вибачилася через технічну помилку, і цей тур перенесли на пізніший час.
А італійка, яка проводила для неї майстер-клас з натуральної косметики зізналася, що виготовити крем у домашніх умовах надто важко і натомість запропонувала зробити скраб та маску для обличчя.
Та в цілому авторка лишилася задоволеною. "Я робила те, що мені казали, і на кілька безтурботних хвилин відчула себе в Шотландії зі сплячими вівцями", - пише оглядачка.
Для тих, хто скучив за подорожами, туристичні сайти рекомендують читати путівники,  дивитися фільми про мандри або спробувати готувати традиційні страви інших країн.
В умовах карантину чимало місць пропонують безкоштовні віртуальні тури. Наприклад, не виходячи з дому, за допомогою Google Earth можна "погуляти" стежками 31 національного парку США.
Міністерство туризму Греції запустило сайт Greece From Home (Греція з дому), з низкою відео та віртуальних турів про різні куточки країни, її культуру, їжу та людей.  Розділ з онлайн-екскурсіями пропонує віртуальні тури до видатних місць, як от Акрополь чи острів Міконос.
"Віконцем" у світ можуть стати і вебкамери, за допомогою яких можна спостерігати за тваринами і природою у природному середовищі чи зоопарках.
Наприклад, на відео з камери, встановленій у національному парку Катмай на Алясці можна побачити, як ведмеді ловлять рибу.
А на сторінці парку Тембе в Південній Африці ведеться цілодобова трансляція з місця, куди слони приходять на водопій.
Чимало сайтів пропонують і звуки з різних куточків світу.
Зокрема сайт Cities and Memory (Міста та пам'ять), заснований звукорежисером Стюартом Фоксом, містить понад три тисячі звуків з понад 90 країн і територій. Тут можна послухати галас Ханоя чи Нью-Йорка, мелодії фламенко в іспанській Севільї або звук лондонського метро.
Огляд підготувала Ганна Чорноус, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51653714' lang='ukr' type='mono' source_url='https://www.bbc.co.uk/ukrainian/features-51653714' term='COVID'>
Грип в Україні, коронавірус у світі - що страшніше?
Закриті на карантин міста в Китаї та Італії, дезинфекція вулиць і машин, тотальне вимірювання температури і скасований Венеційський фестиваль.
Закриті на карантин міста в Китаї та Італії, дезинфекція вулиць і машин, тотальне вимірювання температури і скасований Венеційський фестиваль.
Новий коронавірус Covid-19 лякає людей по всьому світу. Від нього померло близько трьох тисяч людей, а захворіло майже сто тисяч.
В Україні коронавірусу ще немає, але є грип, на який захворіло близько трьох мільйонів українців.
Щороку у світі на грип хворіє майже мільярд людей, а помирають сотні тисяч людей.
То що ж страшніше і заразніше - грип чи китайський коронавірус?
Коронавіруси - це велика сім'я вірусів, які можуть викликати захворювання у людей і тварин: від звичайної застуди до важкої респіраторної інфекції.
COVID-19 - це інфекційне захворювання, спричинене коронавірусом, який був невідомий науці раніше.
Найпоширенішими симптомами коронавірусу є висока температура, втома та сухий кашель. У деяких пацієнтів можуть виникати ломота у м'язах і суглобах, нежить, біль у горлі або діарея.
Грип - це гостра респіраторна інфекція, викликана вірусами грипу, які циркулюють у всьому світі вже тисячі років.
Симптоми грипу: висока температура, яка тримається п'ять днів; лихоманка; головний біль; ломота у м'язах і суглобах; загальна слабкість; кашель; нежить.
Розповсюджуватися коронавірус почав з Китаю, але станом на 26 лютого,його виявили вже у 30 країнах світу.
Найближче до України місце з великим спалахом - це Італія. Там майже 400 хворих.
Від коронавірусу у світі померли близько трьох тисяч людей, а захворіли - понад 80 тисяч.
За попередніми підрахунками вчених, помирає від цієї хвороби близько 2% хворих. Найбільше жертв коронавірусу зараз зафіксовано у китайській провінції Хубей, яка стала епіцентром поширення хвороби. Там рівень смертності найвищий - 2,9%.
Від грипу в Україні помирає в середньому 0,16% хворих.
За даними ВООЗ, грип щороку інфікує до мільярда людей у світі. У 3-5 мільйонів людей хвороба проходить дуже тяжко. Помирають від 250 до 650 тисяч.
В Україні за минулий тиждень на грип захворіло більше людей, ніж на коронавірус в усьому світі - 217 тисяч.
За минулі сім днів в Україні від грипу померли десять людей, а станом на середину лютого - 48. Люди помирають не від самого грипу, а від ускладнень, які він викликає - пневмонія, легенево-серцева недостатність.
У різні роки циркулюють різні штами грипу - більш чи менш агресивні. Від цього залежить кількість інфікованих і кількість жертв. В Україні від грипу за рік помирало понад тисяча людей - у 2009 році, і дві людини - у 2012-му.
Деякі люди, що підхопили коронавірус, зовсім не мають симптомів.
За даними ВООЗ, 80% інфікованих коронавірусом видужують, не потребуючи особливого лікування.
Захворіли на коронавірус і повністю видужали 30 тисяч людей у світі.
Один з шести інфікованих коронавірусом може мати серйозні ускладнення, найпоширенішим є пневмонія. У зоні ризику люди старшого віку, медичні працівники, люди, які мають хронічні хвороби.
Люди з високим тиском, проблемами з серцем і діабетом більш схильні до ускладнень від коорнавірусу.
Серед хворих на коронавірус дуже мало дітей.
На відміну від коронавірусу, найбільші вразливі для грипу діти до п'яти років та люди старші 65 років. Також у групі ризику - люди з хронічними хворобами (захворювання легень, астма, цукровий діабет, ожиріння) та вагітні.
"Цим людям потрібно бути особливо уважними, обережними та обов'язково вакцинуватися. Якщо у них все ж з'являються симптоми грипу, обов'язково звертатися за медичною допомогою", - говорить Олена Луцька, дитячий інфекціоніст і педіатр.
Симптоми грипу виникають раптово та можуть тривати від кількох днів до кількох тижнів.
Грип передається переважно через кашель, чхання або ж близький контакт. Люди з грипом можуть бути заразні у перші 5-7 днів хвороби.
Коронавірус також передається через кашель і чхання хворої людини. Дрібні частинки під час кашлю можуть осідати на навколишніх предметах.
Інші люди можуть підхопити вірус, торкаючись цих предметів, а потім торкаючись брудними руками обличчя - очей, носа, рота.
Саме тому, за рекомендаціями ВООЗ, дуже важливо перебувати на відстані більш, ніж один метр від хворого на коронавірус, а ще регулярно і ретельно мити руки.
Хоча поки що повних даних про коронавірус немає, але показник контагіозності (заразності) у нього нижчий, ніж у таких хороб, як грип і кір, пояснює Юрій Жигарєв, лікар-інфекціоніст та кандидат медичних наук.
"Ми боїмося коронавірусу, бо боїмося чогось невідомого. Це новий штам, ще мало вивчений", - каже лікарка Олена Луцька.
Якщо ми розуміємо, що таке грип і чого від нього чекати, то чого чекати від коронавірусу, ми поки що не знаємо. Бо це вірус, який може змінюватися, мутувати, розповідає Юрій Жигарєв.
За його словами, якщо з грипом можна спрогнозувати, скільки людей захворіє, а скільки помре за рік, то щодо коронавірусу таких прогнозів немає.
Темпи його поширення то сповільнюються, то пришвидшуються.
"Чому ВООЗ заявила, що коронавірус - це світова небезпека? Тому що цей вірус має пандемічний потенціал. Що це означає? Це означає, що якщо коронавірус мутує і зможе інфікувати людей ще швидше, то ми можемо мати велику епідемію", - зазначив лікар-інфекціоніст.
Саме тому, за словами пана Жигарєва, з наукової точки зору неправильно порівнювати смертність від грипу і від коронавірусу, бо у коронавірусу ситуація "може змінитися у будь-який бік".
Лікар Жигарєв закликає уважно, але без паніки ставитися і до грипу, і до коронавірусу.
ВООЗ вважає грип однією з найбільш серйозних проблем охорони здоров'я у світі.
Вірус грипу теж постійно мутує: по суті, він весь час "маскується", намагаючись подолати захисні бар'єри нашої імунної системи, застерігають у ВООЗ.
Коли з'являється новий вірус, який здатний легко інфікувати людину і поширюватися серед людей, і проти якого у більшості людей не вироблений імунітет, ця інфекція може перерости в пандемію.
"Загроза пандемічного грипу існує постійно, - говорить Генеральний директор ВООЗ Тедрос Адханом Гебрейесус. - Завжди існує реальний ризик передачі нового вірусу грипу від тварин людині і, можливо, виникнення пандемії. Питання не в тому, чи станеться у нас ще одна пандемія, а в тому, коли вона відбудеться".
Така пандемія сталася у 2009 році, коли від вірусу грипу A (H1N1), який назвали свинячим, померло, за різними підрахунками, від 100 до 400 тисяч людей у більш ніж 214 країн світу. В Україні кількість жертв цього грипу сягнула 1 125 людей.
Цього року цей вірус повернувся. Хоча він втратив свої пандемічні властивості, але є одним із найнебезпечніших серед вірусів, які циркулюють територією України, розповідають у Центрі громадського здоров'я.
За даними Центру, саме цей штам грипу цього року зумовлює найбільшу кількість ускладнень, які можуть закінчитися смертю.
За прогнозами відомства, на грип та ГРВІ цього епідемічного сезону перехворіє від 4,8 млн до 6,7 млн людей в Україні.
"Але є і гарні новини - епідемія грипу вже невдовзі має йти на спад і сприятиме цьому сонячна погода. У березні-квітні великої епідемії вже не буде", - каже пан Жигарьов.
Найкраще від грипу захищає вакцинація.
"Проходьте щорічну вакцинацію проти грипу: навіть якщо ви захворієте грипом, симптоми захворювання будуть легшими", - закликають у Всесвітній організації охорони здоров'я.
Особливо вакцинація важлива для дітей, літніх людей, вагітних жінок і людей з ослабленою імунною системою.
В Україні щороку вакцинується така незначна кількість людей, менше 1%, що це навіть не впливає на кількість хворих.
"Вакцинуватися від грипу ніколи не пізно. Вакцинуватися можна і під час епідемії. Гірше точно не буде. Буде або краще, ви встигнете виробити імунітет, або так само", - говорить інфекціоніст Олена Луцька.
Регулярно мити руки, не торкатися брудними руками обличчя, уникати контактів з хворими людьми, дезінфікувати поверхні, якщо поруч з вами хворий, часто провітрювати приміщення - ось рекомендації ВООЗ для запобігання зараженню грипом.
Не панікувати.
Хоча вакцину від коронавірусу ще не винайшли, як і специфічного противірусного лікування, вчені над цим працюють.
Крім того, більшість пацієнтів одужують завдяки лікуванню. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця.
Утримуватися від поїздок у регіони, де є поширення вірусу, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Якщо людина була у поїздці і має симптоми захворювання, то вона має обов'язково звернутися до лікаря.
"Хорошою новиною є те, що багато людей одужують від коронавірусу. Так, ми боїмося невідомого, але казати, що це чума, неправильно", - говорить лікарка Олена Луцька.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52226557' lang='ukr' type='mono' source_url='https://www.bbc.co.uk/ukrainian/news-52226557' term='COVID'>
Коронавірус в Україні пришвидшується: новий рекорд інфікованих за день
В Україні підвищується динаміка поширення коронавірусу - 224 нові випадки COVID-19 за добу. Такі дані дає МОЗ на ранок 9 квітня. Минулий рекорд поширення за добу був напередодні - 206.
В Україні підвищується динаміка поширення коронавірусу - 224 нові випадки COVID-19 за добу. Такі дані дає МОЗ на ранок 9 квітня. Минулий рекорд поширення за добу був напередодні - 206.
Загалом же в Україні зафіксовано 1 892 випадки коронавірусної хвороби.
57 людей померли. 5 з них - за минулу добу.
45 - вже одужали.
Наприклад, на Волині одужала 7-річна дівчинка, в якої першої у регіоні виявили хворобу.
З 224 нових випадків COVID-19 дев'ять - у дітей.
⚡МОЗ повідомляє: 

В Україні зафіксовано 1892 випадки коронавірусної хвороби COVID-19 

За даними ЦГЗ, станом на 9:00 9...
Кінець Facebook допису , автор: Міністерство охорони здоров'я України
Найбільше хворих у Чернівецькій області (302 випадки), Києві (300 випадків), Івано-Франківській області (218 випадків), на Тернопільщині (169 випадків) і Київщині (130 випадків).
На Миколаївщині все ще не зафіксовано жодного випадку.
Хочете отримувати найважливіші новини в месенджер? Підписуйтеся на наш Telegram або Viber!
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52441559' lang='ukr' type='mono' source_url='https://www.bbc.co.uk/ukrainian/features-52441559' term='COVID'>
За коронавірусом йдуть потоп, посуха й голод. Прогнози на 2020 рік стають все більш похмурими
Пандемія прийшла не одна. Слідом за коронавірусом 2020 рік обіцяє планеті пожежі, потоп, неврожай та нашестя сарани біблійних масштабів. Природні катаклізми загрожують голодом бідним країнам і серйозними проблемами Європі та США, попереджають метеорологи та міжнародні організації.
Пандемія прийшла не одна. Слідом за коронавірусом 2020 рік обіцяє планеті пожежі, потоп, неврожай та нашестя сарани біблійних масштабів. Природні катаклізми загрожують голодом бідним країнам і серйозними проблемами Європі та США, попереджають метеорологи та міжнародні організації.
Світовий океан нагрітий як ніколи, в Європі та Америці набирає обертів посуха. На бідні країни чекає найбільша гуманітарна криза століття - за визначенням ООН. А багатим країнам загрожують повені, неврожай і сезон ураганів.
У будь-якій іншій ситуації світ не без зусиль, але впорався б із кліматичним лихом. Однак зараз усі ресурси спрямували на боротьбу з Covid-19.
У лікарів і рятувальників немає вільних рук, а в бюджетах немає зайвих грошей. Фермери, бізнес і транспорт занурені у штучну кому через карантин. І якщо під час пандемії коронавірусу раптом станеться руйнівний смерч або злива з градом у дні жнив, ситуація може вийти з-під контролю.
На допомогу сусідів або міжнародних організацій розраховувати не доводиться: медичний форс-мажор вплинув на всі країни. Вірус не буде поблажливим ні до кого, попередила нещодавно головна економістка МВФ Гіта Гопінат.
Цього разу - кожен сам за себе. І проблема полягає не лише в грошах.
Навіть якщо у країни, що постраждала від повені, посухи або урагану, є гроші на ліквідацію наслідків стихії і відновлення, купити і довезти необхідне зараз складніше, ніж будь-коли. Світова торгівля та транспорт скуті коронавірусом. Контейнеровози і суховантажі нудяться на рейді, літаки не літають.
Налякані епідемією держави запроваджують заборони на експорт ліків і продовольства. Навіть найбагатші, щедрі і відкриті країни закривають кордони і не дають грошей на спільну справу: США, наприклад, перекрили фінансування найактуальнішого на сьогодні міжнародного органу - Всесвітньої організації охорони здоров'я.
Коронавірус змінив життя на планеті, але не скасував те, що змінювало його до останнього часу - глобальне потепління, на яке вчені покладають провину за почастішання природних катаклізмів.
"Забруднення повітря зменшилося через скорочення економічної активності, однак вуглекислий газ не випаровується одразу, - каже професорка Даніела Шмідт з Бристольського університету. - Результати потепління, на кшталт підвищеного рівня моря, будуть відчуватися сторіччями. Пандемія лише обмежила наші можливості пом'якшувати наслідки зміни клімату".
А зміни ці відчутні.
Попередній березневий рекорд зафіксували в 2016 році на тлі Ель-Ніньйо - феномена підвищення температури води в тихоокеанських тропіках, що загрожує екстремальною спекою влітку і морозами взимку.
Цього разу і без Ель-Ніньйо моря рекордно нагріті - світовий океан в березні був на 0,8 градуса тепліше середнього для цього місяця значення.
А чим тепліший океан, тим потужніше утворюються в ньому урагани. З великих економік найбільшої шкоди вони завдають США - найбагатшій країні світу, яка більше за інших постраждала від коронавірусу. Піврічний сезон ураганів там починається в червні.
До того ж, над перегрітими морями ллє активніше, ніж над прохолодною сушею, що позбавляє континенти дощу і викликає посуху. Підвищення температури в західній частині Індійського океану загрожує посушливим літом і лісовими пожежами в Австралії, а потепління вод північної Атлантики загрожує висушити і спричинити пожежі в лісах басейну Амазонки.
Глобальне потепління небезпечне не стільки власне потеплінням, скільки тим, що воно викликає збої у звичній програмі погодних явищ, попереджають вчені. Спека раптом стає нестерпнішою, холоди - суворішими, вітер обертається ураганом, а дощ - потопом.
Минулий рік став тому прикладом.
Згідно зі свіжими даними європейського центру Copernicus Climate Change Service (C3S), 2019 рік у Європі був найспекотнішим за всю історію спостережень. Але це не означає, що європейці здали макінтош в утиль і розкупили сонцезахисний крем. В той час як у лютому, червні та липні реєстрували небувалу спеку, листопад приніс рекордну кількість опадів і повсюдні повені.
І ця картина не нова. В цілому в Європі на неповні два десятиліття поточного сторіччя припало 11 з 12 рекордно спекотних років.
Поточний рік не виняток.
У самому центрі Європи - в районі Женеви і Гренобля дощу не було понад 40 днів - останній раз таке траплялося наприкінці XIX століття. І тільки на цьому тижні нарешті небеса розверзлися.
"Потепління в Європі серйозно випереджає світовий тренд, - говорить професор Рован Саттон з британського Національного центру атмосферних досліджень. - Дані останніх 40 років чітко вказують на це".
Рівень водосховищ в Україні і Румунії впав до критичної позначки. Половина сільськогосподарських земель Франції висохла настільки, що фермери б'ють на сполох.
У Німеччині теж сухо, але влада не поспішає панікувати, хоча й стривожена ситуацією, оскільки минулі два роки були посушливими, сказала міністерка сільського господарства Юлія Кльокнер.
"Багато хто, звичайно, радіє гарній погоді, але фермери дуже стурбовані. Вони добре пам'ятають посуху 2018 і 2019 років, яка позбавила їх врожаю і доходу", - сказала вона і нагадала ще про одну небезпеку: ризик лісових пожеж.
Провідні виробники пшениці - Росія і Казахстан, подивившись на те, як страждають їхні найбільші конкуренти в Європі, обмежили вивезення зерна. Вони побоюються, що підвищений попит в багатьох країнах призведе до зростання експорту і дефіциту на внутрішньому ринку.
Водночас у сухої й теплої погоди є і переваги: ​​оскільки в небі над більшою частиною Європи вже кілька тижнів ані хмаринки, відновлювальна енергетика покриває все більше потреб континенту в електриці. У Німеччині ферми сонячних батарей в деякі дні дають до 40% всієї енергії.
У перші три місяці цього року майже 800 разів ціна 15-хвилинних контрактів на постачання електроенергії падала нижче нуля. Це на 80% частіше, ніж рік тому, наводить Bloomberg дані європейської біржі Epex Spot.
Посуха вразила не лише Європу. Аргентинські пампаси й американські прерії теж зневоднені.
У США за місцевою п'ятибальною шкалою посуху другого страшного ступеня вже спостерігають в Техасі, Каліфорнії й Орегоні, а "дуже сухо" (третя ступінь) - у десятку штатів, в основному на півдні, біля мексиканського кордону, в центрі і на північному заході: від Алабами до Вашингтона.
Але попри це, говорити про шкоду врожаю ще занадто рано. Найближчі два-три місяці будуть вирішальними для дозрівання зернових культур - основи харчування більшості жителів планети і худоби. І загальний стан посівів у світі не виглядає загрозливим.
Крім того, завдяки блискучій врожайності минулого року світові засіки переповнені зерном - запаси на рекордному рівні.
На цьому варто було б заспокоїтися і розійтися, але у справу втрутився непроханий гість - коронавірус. Через пандемію неприємна, але терпима у звичній дійсності ситуація заграла новими барвами.
Пандемія порушила логістику світового продовольчого ринку: на складах і в портах не вистачає здорових працівників, вантажівки простоюють без водіїв. І літака, і контейнера годі й шукати. Перевезення різко скоротилися.
А врожай, тим часом, гниє на полях, оскільки сільське господарство - один з головних наймачів трудових мігрантів. Однак через карантин збирачі кави не можуть дістатися до плантацій в Латинській Америці, марокканців не пускають до Іспанії збирати полуницю, а румуни і болгари не поспішають до Британії та Німеччини.
Усе це натякає на продовольчу кризу. Але на відміну від попередніх двох 2007-2008 і 2010-2012 років, цього разу проблема не в нестачі їжі. Її якраз надлишок. Тепер проблема в тому, як її зібрати і розвезти по супермаркетах.
Загроза продовольчої кризи разом із пандемією коронавірусу обертається для багатьох держав серйозними витратами і розвиває схильність до протекціонізму. Це відмінний привід скоротити допомогу бідним країнам, проти якої давно виступають популісти: навіщо допомагати далекій Африці, обурюються вони, якщо у нас в Детройті та Ліверпулі бездомні голодують і хворіють на сходах бутиків.
Кращого часу для таких настроїв важко було придумати.
Навіть без пандемії смертельного вірусу 2020 рік обіцяв світу найбільшу гуманітарну кризу з часів Другої світової війни - про це попереджав світових лідерів задовго до появи Covid-19 виконавчий директор Всесвітньої продовольчої програми ООН Девід Бізлі.
А тепер в результаті "ідеального шторму" три десятки бідних країн цього року можуть зіткнутися з масштабним голодом. Люди будуть вмирати десятками і сотнями тисяч, і щоб цьому запобігти, допомогу не тільки в жодному разі не можна скорочувати, а й доведеться збільшити, каже Бізлі.
За найсвіжішими даними ООН, у світі хронічно недоїдає майже 1 млрд людей - кожен восьмий житель планети. А через викликану коронавірусом кризу їх кількість зросте ще на 130 млн лише за 2020 рік. Бізлі попереджає: голодувати будуть 265 мільйонів людей.
Продовольча програма ООН, яку він очолює, - найбільша гуманітарна організація у світі. Вона щодня годує майже 100 млн людей. Якщо цю допомогу раптом зупинити, щодня до 300 тисяч людей вмиратимуть від голоду.
Протягом трьох місяців кожен день буде гинути стільки ж людей, скільки живе в містах розміром із Сімферополь чи Чернігів.
"Ми зіткнулися не лише з глобальною пандемією, але і з глобальною гуманітарною катастрофою, - каже Бізлі. - Мільйони простих громадян у пошматованих конфліктами країнах ризикують опинитися на межі виживання. Привид голоду як ніколи реальний і небезпечний. За найгіршого варіанту розвитку подій голод загрожує трьом десяткам країн".
Посуха, вірус і голод одночасно - забагато навіть для посереднього фільму-катастрофи. Але сценарій 2020 року написали розбещені двієчники Голлівуду, і вони не посоромилися додати туди трагізму у вигляді навали зграй сарани.
Ненажерливі тварюки вилупилися в Ємені у біблійних масштабах завдяки теплій і дощовій зимі. До моменту, коли світ почав перейматися коронавірусом, сарана жерла рослини у 23 країнах Близького Сходу, Африки та Азії.
Всесвітній банк назвав навалу найстрашнішою у цьому поколінні - і це ще до того, як повною мірою проявилася її друга, ще більш масштабна хвиля. Хмари сарани визрівають в Кенії, Ефіопії та Ірані.
Їй буде чим поживитися - в Африці якраз сходять посіви. Урожай цього року під великим питанням.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52057666' lang='ukr' type='mono' source_url='https://www.bbc.co.uk/ukrainian/news-52057666' term='COVID'>
Україна закриває кордони через коронавірус. Випуск новин
У випуску 26 березня:
У випуску 26 березня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-52186559' lang='ukr' type='mono' source_url='https://www.bbc.co.uk/ukrainian/news-52186559' term='COVID'>
Коронавірус в Україні: майже 1,5 тис. хворих і 45 смертей
За останню добу кількість нових випадків коронавірусної хвороби в Україні збільшилась на 143 і досягла 1462 випадків COVID-19.
За останню добу кількість нових випадків коронавірусної хвороби в Україні збільшилась на 143 і досягла 1462 випадків COVID-19.
Напередодні зранку влада повідомляла про 1319 хворих.
Серед 143 нових хворих 32 - це медики. Сім людей з цих 143-х перебувають у критичному стані.
Всього в українських лікарнях перебувають майже 700 людей з коронавірусом.
Кількість померлих від COVID-19 зросла з 38 станом на ранок 6 квітня до 45-ти людей.
Водночас вже 28 хворих одужали. У 521 людини в Україні зараз підозрюють коронавірус.
Жодного випадку не зареєстрували у Миколаївській області. Цей "феномен" будуть розслідувати, чи це справді так, розповів Віктор Ляшко, заступник міністра охорони здоров'я.
Найбільше нових випадків хвороби зафіксували в Івано-Франківській області - 44. Найбільше хворих зараз у Києві - 253.
Загалом ситуація по Україні виглядає так:
З усіх хворих 54% - це жінки.
Україна готова проводити до 30 тисяч тестувань на тиждень, запевнив пан Ляшко. Але поки тестують до 1500 зразків в день, зазначив чиновник.
6 квітня зарнку стало відомо про смерть священника із Заліщиків, в якого першого на Тернопільщині підтвердився діагноз COVID-19. Чоловік перебував у госпіталі, але в останні дні його стан погіршився.
Вважається, що він був першим хворим в області.
Контент недоступний
Також 6 квітня офіційно підтвердили чотирьох хворих на коронавірус у Києво-Печерській лаврі, яка зачинилась на карантин.
Співробітники Нацполіції склали 192 адміністративних протоколи за порушення карантинних заходів.
МОЗ нагадує, що у випадку появи симптомів COVID-19, перш за все, треба телефонувати своєму сімейному лікарю, а той вже ухвалює рішення про подальші дії і може зетелфонувати мобільній бригаді, що проводить аналізи.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52332739' lang='ukr' type='mono' source_url='https://www.bbc.co.uk/ukrainian/features-52332739' term='COVID'>
"Я відключаю апарат ШВЛ безнадійним хворим і даю їм померти спокійно". Сповідь медсестри
Для багатьох пацієнтів з важкою формою Covid-19 своєчасне підключення до апарату штучної вентиляції легенів (ШВЛ) - це часто питання життя і смерті.
Для багатьох пацієнтів з важкою формою Covid-19 своєчасне підключення до апарату штучної вентиляції легенів (ШВЛ) - це часто питання життя і смерті.
Однак навіть цей пристрій не гарантує порятунку, і медикам у всьому світі доводиться робити нелегкий вибір, відключаючи ШВЛ в тих випадках, коли надії більше не залишається.
"Відключати апарат емоційно дуже важко і дуже боляче. Часом навіть здається, що я несу особисту відповідальність за чиюсь смерть", - зізнається Хуаніта Ніттла.
Хуаніта народилася на півдні Індії, але останні 16 років працює в британській системі національної охорони здоров'я (NHS).
Вона - старша медсестра у відділенні реанімації лондонської лікарні Royal Free Hospital.
"Відключати апарат штучного дихання, коли нічого іншого не залишається, - частина моєї роботи", - каже 42-річна Ніттла.
Якось на початку квітня, коли Хуаніта прийшла на ранкову зміну, начальник відділення повідомив, що їй доведеться перервати лікування пацієнтки з Covid-19.
Пацієнткою виявилася теж медсестра, жінка віком за 50. Хуаніті довелося пояснювати її доньці, в чому полягатиме ця процедура.
"Я постаралася запевнити дівчину, що її мама не відчуває болю і відчуває себе цілком комфортно, а також запитала, чи є у хворої якісь останні побажання, зокрема, релігійного характеру".
У палаті реанімації ліжка стоять поруч один з одним, і крім вмираючої пацієнтки Ніттли там знаходилися й інші хворі, які також були без свідомості.
"Вона лежала в боксі на вісім ліжок, там всі - важкохворі. Я засмикнула фіранку і відключила звукове сповіщення у приладів".
Всі медики в палаті завмерли на кілька хвилин.
"Медсестри замовкли, адже людська гідність та комфорт пацієнтів - наше першочергове завдання", - говорить Ніттла.
Потім вона піднесла слухавку до вуха хворої і надала її доньці можливість сказати прощальні слова матері.
"Для мене це був просто телефонний дзвінок, але для її родини він мав величезне значення. Звичайно, вони хотіли б мати можливість зробити відеодзвінок, але, на жаль, в реанімації заборонено користуватися мобільними телефонами".
На прохання родичів пацієнтки Хуаніта включила на комп'ютері обраний ними музичний відеокліп, а потім відключила апарат ШВЛ.
"Я сиділа поруч і тримала її за руки, поки вона не померла", - розповідає медсестра.
Рішення про припинення лікування та відключення від апаратури приймає група медиків тільки після ретельної оцінки стану хворого, його віку, медичної історії, реакції на курс лікування і шансів на одужання.
У випадку з Ніттлою її пацієнтка померла через п'ять хвилин після відключення ШВЛ.
"Я бачила як на моніторі стали блимати сигнали тривоги, а потім кардіограма показала суцільну пряму лінію на екрані - серце перестало битися".
Після цього медсестра від'єднала крапельниці, які подавали в кров хворої седативні препарати.
Донька пацієнтки, не знаючи про те, що відбувається в палаті, продовжувала щось говорити матері телефоном і читати молитви. З важким серцем Ніттла мусила взяти слухавку і повідомити, що все закінчилося.
Втім, за словами Хуаніти, зі смертю хворої її обов'язки не припиняються.
"За допомогою колег я обмила її, загорнула у білий саван і поклала тіло в спеціальний мішок, але спершу нанесла на її лоб зображення хреста", - пояснює медсестра.
До епідемії коронавірусу родичі особисто обговорювали з лікарями процедуру припинення терапії.
Раніше родичам також дозволяли перебувати у відділенні реанімації під час відключення апаратури, яка підтримує життя. Однак у зв'язку з ситуацією в більшості країн світу таку практику наразі скасували.
"Гірко спостерігати, як люди вмирають на самоті", - каже Ніттла і зізнається, що, допомагаючи тим, хто помирає, вона сама краще справляється з ситуацією.
У зв'язку зі значним зростанням кількості пацієнтів реанімаційне відділення лікарні розширили з 34 до 60 ліжок. Зараз всі вони зайняті.
У реанімації працює ціла армія зі 175 медсестер.
"Зазвичай в реанімації співвідношення один до одного, але зараз на кожну медсестру припадає по троє хворих. А якщо ситуація і далі погіршуватиметься, то на кожну медсестру буде вже по шість пацієнтів".
У деяких медсестер виявили симптоми коронавірусу і вони самоізолювалися. Довелося перепрофілювати медсестер інших спеціальностей для роботи в реанімації.
"Перед кожною зміною ми беремося за руки і говоримо як мантру: "Нехай все буде добре". Ми доглядаємо одна за одною, стежимо, щоб всі носили рукавички, маски та інші засоби захисту", - говорить Ніттла.
У лікарні відчувається брак апаратів ШВЛ, інфузійних помп (для дозованого введення хворим ліків), кисневих балонів та багатьох необхідних медикаментів.
На щастя, в Royal Free вистачає засобів індивідуального захисту для всього персоналу.
У відділенні реанімації, за звичай, реєструють одну смерть на день, це набагато вище середніх показників в період до пандемії.
"Це дуже пригнічує, - зізнається Ніттла, - У мене бувають нічні кошмари, я не можу заснути, мені здається, що я заражусь, я багато спілкуюся з колегами, і всі вони бояться".
Минулого року вона кілька місяців прохворіла на туберкульоз і прекрасно знає, що можливості її легенів сильно обмежені. Але їй, як старшій медсестрі, іноді доводиться пригнічувати власні страхи.
"Мені часто кажуть, що я не мала б виходити на роботу, але ж зараз пандемія, і доводиться про все забути і робити свою роботу. Наприкінці зміни я завжди думаю про пацієнтів, які в цей день померли, але я намагаюся думати про щось інше, коли виходжу зі стін лікарні", - каже медсестра.
</doc>
<doc docid='bbc_vert-fut-51725526' lang='ukr' type='mono' source_url='https://www.bbc.co.uk/ukrainian/vert-fut-51725526' term='COVID'>
Коронавірус: чого нас навчила епідемія іспанки
--
Наприкінці Першої світової війни світ охопила пандемія грипу, яка забрала життя 50 мільйонів людей. Які уроки винесло людство з епідемії іспанки і як вони можуть допомогти у боротьбі з Covid-19?
Сто років тому, коли світ намагався оговтатись від війни, на якій загинули близько 20 мільйонів, людство довелося стикнутися з чимось більш смертоносним - спалахом грипу.
Вважають, що пандемія, яка отримала назву іспанський грип або іспанка, почалася у переповнених військових таборах на Західному фронті.
Антисанітарія в траншеях, насамперед уздовж французького кордону, сприяла інкубації та поширенню вірусу.
Війна завершилася в листопаді 1918 року, і коли солдати почали поверталися додому, вони принесли вірус із собою. Втрати від іспанки були незрівнянні з війною, пандемія забрала, як вважають, від 50 до 100 мільйонів людей.
З того часу людство пережило багато пандемій, зокрема три серйозні спалахи грипу. Але жодна з них не була такою смертельною і такою всеосяжною.
І хоча нова епідемія грипу, далеко не така смертоносна, як іспанка, світ неабияк стривожений.
Але чого саме навчила нас найнебезпечніша глобальна епідемія у нещодавній історії? І як уроки іспанки можуть допомогти нам у боротьбі з Covid-19?
Смерть від Covid-19 спричинює певна форма пневмонії, яку ослаблена вірусом імунна система не може здолати.
Так само було й з іспанкою, хоча рівень смертності від коронавірусу набагато нижчий, ніж від іспанки.
Люди похилого віку та хворі з порушеннями імунної системи більш схильні до інфекцій, які спричинюють пневмонію.
Більшість смертельних випадків Covid-19 припадає саме на цю групу.
Коли сталася пандемія іспанки, авіатранспорт був у зародковому стані. Але на Землі майже не залишилося країни, яка б уникнула її жахливих наслідків.
Іспанський грип ширився світом повільніше. Він пересувався не літаками, а залізницею і пароплавами. Деякі регіони трималися місяцями, а то й роками, але смертоносна хвороба зрештою приходила й туди.
Утім, деяким місцевостям таки вдалося уникнути пандемії, насамперед завдяки методам, які ми застосовуємо й 100 років по тому.
Одне селище на Алясці в Бристольській затоці залишилося майже неторканим. Місцева влада закрила школи, заборонила громадські зібрання та заблокувала доступ до села з головної дороги.
Це була старовина версія карантину, який запроваджують сьогодні в регіонах зі спалахом коронавірусу, як-от китайська провінція Хубей та північ Італії.
Лікарі називали іспанку "найбільшим медичним голокостом в історії".
І річ не лише у кількості загиблих від хвороби, а насамперед у тому, що серед її жертв було багато молодих і здорових людей.
Як правило, здоровий імунітет досить добре бореться з грипом. Але іспанка вражала організм так швидко, що реакція імунної системи була надмірною.
Вона спричинювала в легенях так звану цитокінову бурю, різке збільшення протизапальних білкових речовин. І рідина в легенях ставала ідеальним місцем для вторинної інфекції.
Цікаво, що люди похилого віку були більш стійкими до іспанки. Мабуть, тому, що вже пережили дуже схожий штам грипу, який поширився у 1830-х роках.
Але Covid-19 становить найбільший ризик саме для людей старшого віку та пацієнтів із хронічними захворюваннями.
Найбільша смертність від коронавірусу у людей старше 80 років.
Іспанський грип спалахнув у світі, в якому щойно закінчилася глобальна війна. Життєво важливі суспільні ресурси були спрямовані на військові потреби.
Громадська системи охорони здоров'я лише починала зароджуватися. Дозволити собі візит до лікаря у багатьох місцях могли лише представники середнього класу та багатії.
Іспанка в першу чергу викошувала бідні міські райони та нетрі, тобто населення, яке погано харчувалося та не мало елементарних умов санітарії.
Грип сприяв розвитку систем охорони здоров'я в розвинених країнах світу. Вчені та уряди зрозуміли, що відтепер пандемії ширитимуться світом швидше, ніж раніше.
Лікування кожного окремого випадку грипу було б недостатньо. Для боротьби з пандемією в міських умовах урядам доведеться мобілізувати ресурси, як під час війни.
Вони мають відправляти на карантин усіх, в кого з'явилися ознаки хвороби, відокремлювати легкі випадки перебігу хвороби від важких та обмежувати пересування людей, щоби хвороба згасала.
Заходи охорони здоров'я, яких сьогодні вживають в усьому світі для стримання епідемії коронавірусу, є одним із найважливіших уроків іспанки.
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_features-52369932' lang='ukr' type='mono' source_url='https://www.bbc.co.uk/ukrainian/features-52369932' term='COVID'>
Коронавірус: чи можна порівнювати статистику різних країн
Усі хочуть знати, наскільки добре їхня країна бореться з коронавірусом у порівнянні з іншими. Але спочатку варто переконатися, що ви порівнюєте однакові речі.
Усі хочуть знати, наскільки добре їхня країна бореться з коронавірусом у порівнянні з іншими. Але спочатку варто переконатися, що ви порівнюєте однакові речі.
Наприклад, у Сполучених Штатах від Covid-19 загинуло набагато більше людей, ніж у будь-якій інші країні - станом на 23 квітня загалом зафіксували понад 47 тис. смертей.
Але у США проживає 330 мільйонів людей.
Якщо взяти п'ять найбільших країн Західної Європи - Велику Британію, Німеччину, Францію, Італію та Іспанію - їхнє сукупне населення становить приблизно 320 мільйонів.
А загальна кількість зареєстрованих випадків смерті від коронавірусу в цих п'яти країна станом на 20 квітня становила понад 90 тис. - більш ніж удвічі більше, ніж у США.
Отже, статистика окремих країн не показує загальної картини.
Щоб порівняння мали сенс та користь, каже Роуленд Као, професор аналізу та обробки даних Единбурзького університету, слід враховувати два важливих аспекти.
"Чи означають вихідні дані одне й те саме? І чи є сенс порівнювати два набори чисел, якщо епідеміологічна ситуація (усі інші фактори, що впливають на поширення захворювання. - Ред.) відрізняється?"
Існують відмінності у тому, як країни фіксують смерті людей, які мають коронавірус.
Наприклад, Франція включає кількість смертей у будинках для літніх людей у свої щоденні звіти, тоді як Англія - лише смерті у лікарнях.
Також не існує ухваленого міжнародного стандарту щодо статистики смертей чи їхніх причин.
Чи потрібно пройти тест на коронавірус, щоб потрапити до статистики, чи достатньо підозри лікаря? Чи має вірус бути основною причиною смерті, чи достатньо просто згадки про нього у свідоцтві про смерть?
Тож варто відповісти на питання - чи дійсно ви порівнюєте співставні речі?
Багато уваги приділяються рівням смертності, але існують різні способи їхнього вимірювання також.
Один з них - співвідношення кількості смертей до підтверджених випадків: скільки людей помирають з усіх, хто має позитивний результат тесту на коронавірус?
Але різні країни мають дуже різні підходи до тестування. У Британії переважно лише тих людей, які з серйозними симптомами потрапляють до лікарні. Через це рівень смертності може виявитися набагато вищим, ніж у країнах, які мають ширшу програму тестування.
Чим більше тестів роблять у країні, тим більше там виявляють людей, які мають лише легкі симптоми коронавірусу, або навіть не мають їх узагалі.
Отже, рівень смертності серед підтверджених випадків може суттєво відрізнятися від загального рівня смертності.
Ще один показник - це кількість померлих відносно до чисельності населення країни: наприклад, кількість смертей на мільйон людей.
Але він частково залежить від того, на якій стадії спалаху знаходиться окрема країна. Якщо перший випадок там зафіксували на початку світового спалаху, то кількість загиблих там зростала протягом довшого часу.
Уряд Великої Британії порівнює, яка склалась ситуація у кожній країні з моменту 50-ї смерті, але навіть у такому підході є певні проблеми.
У країни, де 50-ту смерть зафіксують пізніше, буде більше часу, щоб підготуватися до вірусу та зменшити кількість загиблих.
Під час усіх цих порівнянь також варто пам'ятати, що переважна більшість людей, які заразилися коронавірусом, одужають.
Складніше довіряти даним, які надходять із країн із жорстко контрольованою політичною системою.
Чи відповідає дійсності кількість смертей, про які повідомляють країни на кшталт Китаю чи Ірану? Насправді ми цього не знаємо.
Наприклад, кількість смертей на мільйон населення у Китаї є надзвичайно низькою - навіть після того, як влада збільшила офіційні цифри загиблих в Ухані на 50%.
Чи можемо ми справді довіряти таким даним?
У різних країнах існують значні демографічні відмінності - наприклад, середній вік населення або місце проживання.
Наприклад, проблематично порівнювати Британію з Ірландією: остання має значно меншу щільність населення, і значно більший відсоток людей там проживає у сільській місцевості.
Більше сенсу матиме порівняння міста Дублін із якимось британським графство, що має схожу за площею міську забудову - наприклад, Мерсісайд.
Також під час проведення паралелей варто брати до уваги вікову структуру населення.
Порівняння рівня смертності у країнах Європи та Африки може не бути ефективним, оскільки в Африці переважно значно молодше населення.
А нам відомо, що люди старшого віку набагато частіше помирають від Covid-19.
З іншого боку, у більшості європейських країн системи охорони здоров'я фінансуються набагато краще, ніж у більшості африканських країн.
І це також вплине на те, наскільки сильно країна постраждає від коронавірусу - так само, як і те, наскільки легко різні культури адаптуються до соціальної дистанції.
Системи охорони здоров'я вочевидь відіграють вирішальну роль у контролюванні пандемії - але вони дуже відрізняються.
"Наскільки активно люди звертаються до лікарів, наскільки легко потрапити до лікарень, чи потрібно платити за якісне лікування? У різних країнах усе це дуже відрізняється", - каже професор Енді Татем з університету Саутгемптона.
Ще одним важливим фактором є рівень супутніх захворювань - тобто кількість інших хвороб, таких як діабет, серцеві захворювання або високий кров'яний тиск - які люди вже мають на момент зараження.
Країни, які робили багато тестів на початку пандемії, а також відслідковували усі контакти заражених, є більш успішними у боротьбі з поширенням хвороби.
Наприклад, у Німеччині та Південній Кореї померло набагато менше людей, ніж у найбільш постраждалих країнах.
Кількість тестів на душу населення може бути корисним статистичним інструментом для прогнозування нижчих показників летальності.
Але дані щодо тестувань у різних країнах також відрізняються - деякі країни фіксують кількість протестованих людей, а інші - загальну кількість проведених тестів (для отримання точних результатів одній людині можуть робити кілька тестів).
Також слід враховувати, коли і де роблять тести - лише в лікарнях чи для ширших верств населення.
У Німеччині та Південній Кореї від самого початку спалаху людей тестували дуже активно, внаслідок чого багато дізналися про те, як поширювався вірус.
Водночас в Італії, де також робили багато тестів, була набагато вища кількість смертей. Проте в Італії почали масштабно тестувати вже після того, як пандемія вже набрала обертів. У Британії роблять так само.
Чи є взагалі якийсь сенс у всіх цих порівняннях?
"Нам хотілось би зрозуміти, чому одні країни борються з епідемією краще за інші, і чого у них можна навчитися, - говорить Джейсон Оке з Оксфордського університету. - І наразі виглядає, що найочевиднішим прикладом є тестування".
Але поки ця епідемія не закінчиться, ми не знатимемо достеменно, яким країнам вдалося впоратися з нею найкраще.
"Лише тоді ми зможемо реально винести якісь уроки на майбутнє", - каже професор Оке.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52408168' lang='ukr' type='mono' source_url='https://www.bbc.co.uk/ukrainian/news-52408168' term='COVID'>
Від коронавірусу в Україні померли майже дві сотні людей
Станом на 24 квітня в Україні вже 7 647 хворих на COVID-19. За добу зафіксували 477 нових випадків. Про це повідомляє Центр громадського здоров'я.
Станом на 24 квітня в Україні вже 7 647 хворих на COVID-19. За добу зафіксували 477 нових випадків. Про це повідомляє Центр громадського здоров'я.
Перед цим за добу було 578 нових хворих.
193 людей померли, 601 пацієнт одужав.  1458 інфікованих - це медпрацівники. Тобто кожен п'ятий хворий в Україні - це медперсонал.
Серед померлих переважають люди віком від 50-ти років (85%).
Заступник міністра охорони здоров'я Віктор Ляшко розповів, коли можуть відкрити перукарні. За його словами, поступово країна почне виходити з карантину 11 травня.
"Карантин буде не так, щоб всі вийшли і пішли гуляти. Так, парки повинні бути відкриті, перукарні можливо будуть відкриті, оптова і роздрібна торгівля буде повністю відкрита. Але за певних умов. Ми повинні готуватися і жити в нових умовах. Я не знаю, скільки. До винайдення ліків", - сказав він у програмі "Право на владу".
В регіонах за кількістю хворих знову лідирує Київ і Чернівецька області:
Вінницька область — 370 випадків;
Волинська область — 203 випадки;
Дніпропетровська область — 195 випадків;
Донецька область — 24 випадки;
Житомирська область — 309 випадків;
Закарпатська область — 260 випадків;
Запорізька область — 163 випадки;
Івано-Франківська область — 684 випадки;
Кіровоградська область — 283 випадки;
м. Київ — 1122 випадки;
Київська область — 505 випадків;
Львівська область — 298 випадків;
Луганська область — 27 випадків;
Миколаївська область — 103 випадки;
Одеська область — 169 випадків;
Полтавська область — 161 випадок;
Рівненська область — 437 випадків;
Сумська область — 90 випадків;
Тернопільська область — 532 випадки;
Харківська область — 118 випадків;
Херсонська область — 77 випадків;
Хмельницька область — 65 випадків;
Чернівецька область — 1199 випадків;
Черкаська область — 234 випадки;
Чернігівська область — 19 випадків.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52271828' lang='ukr' type='mono' source_url='https://www.bbc.co.uk/ukrainian/news-52271828' term='COVID'>
Привиди - за карантин. Як давні повір'я згодились проти коронавірусу
В індонезійському селищі волонтери почали перевдягатися на примар-поконгів - душі померлих, в яких вірять місцеві, - щоб змусити людей не виходити з дому вночі і не порушувати карантин.
В індонезійському селищі волонтери почали перевдягатися на примар-поконгів - душі померлих, в яких вірять місцеві, - щоб змусити людей не виходити з дому вночі і не порушувати карантин.
Патрулі з "привидів" почали з'являтися минулого місяця у селищі Кепух на індонезійському острові Ява.
За місцевими повір'ями, душі померлих, які з якихось причин не можуть залишити тіло, ночами вештаються у білих поховальних саванах.
Їх називають "поконги".
Місцева влада вирішила залучати волонтерів, які б одягалися "поконгами" й лякали місцевих жителів, які не дотримуються карантину та виходять з дому ввечері та вночі.
Як передає агенція Reuters, спочатку "примарні патрулі" дали зворотний ефект - люди навпаки, почали спеціально виходити на вулицю, щоб побачити волонтерів.
Але ситуація змінилася, коли "поконги" почали з'являтися раптово.
Їх стало більше й вони почали вистрибувати на перехожих.
"Після появи поконгів батьки з дітьми перестали виходити з домівок", - каже місцевий житель Карно Супадмо.
"І люди вже не збираються чи ходять по вулицях після вечірньої молитви", - додає він.
А Анжар Панка з місцевої мечеті пояснив виданню Jakarta Post, що ініціатива спрацювала, адже вона насправді нагадує людям про смертельну небезпеку хвороби від коронавірусу.
Патрулі "поконгів" організувала місцеве молодіжне об'єднання у координації з поліцією.
"Ми хотіли справді утримати людей [вдома], тому що поконги моторошні і страшні", - пояснив голова об'єднання Анжар Панканінгтяс.
В Індонезії офіційно вже більше 4,5 тис. випадків зараження коронавірусом та 400 смертей від COVID-19. Однак і ці цифри можуть бути занижені.
Тим не менше, влада все ще не ввела жорстких обмежень для того, щоб хвороба не поширювалася. Магазини, салони краси і громадський транспорт там все ще працюють.
"Місцеві все ще не усвідомлюють, як можна зупинити хворобу. Вони хочуть жити, як звичайно, тож їм дуже важко дослухатися інструкцій постійно залишатися вдома", - відзначив голова селища Кепух у розмові з Reuters.
Водночас, це не єдиний незвичний спосіб боротьби за дотримання карантину у світі.
В Індії, наприклад, поліція носить шоломи, які формою нагадують коронавірус - щоб підкреслити для громадян ризики хвороби.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-51963373' lang='ukr' type='mono' source_url='https://www.bbc.co.uk/ukrainian/features-russian-51963373' term='COVID'>
Сколько коронавирус живет на поверхностях?
Подхватить Covid-19 можно, прикасаясь к поверхностям, зараженным новым вирусом, и сейчас ученые выясняют, как долго он живет за пределами человеческого организма.
Подхватить Covid-19 можно, прикасаясь к поверхностям, зараженным новым вирусом, и сейчас ученые выясняют, как долго он живет за пределами человеческого организма.
С распространением коронавируса растет и наш страх заразиться от предметов, денег, поверхностей.
По всему миру сейчас можно наблюдать одинаковую картину: люди пытаются открыть двери локтями, пассажиры в общественном транспорте стараются не касаться поручней, а офисные работники каждое утро усердно вытирают свои столы.
Во многих городах активно дезинфицируют транспорт и улицы, усиленно убирают в офисах, больницах и магазинах. Кое-где добровольцы ночью даже чистят клавиатуры банкоматов.
Как и многие другие респираторные вирусы, включая грипп, Covid-19 распространяется через крошечные капельки, выделяемые из носа и рта зараженного человека во время кашля или чихания.
Во время одного покашливания может выделиться до 3000 таких капель. Эти частицы могут оседать на находящихся рядом людей, одежду и поверхности, но некоторые более мелкие частицы могут оставаться в воздухе.
Также есть свидетельства того, что вирус дольше живет в фекальных выделениях, поэтому человек, не моющий тщательно руки после посещения туалета, может заразить все, к чему прикоснется.
Стоит отметить, что по данным Центров контроля и профилактики заболеваний (CDC), касание к зараженным поверхностям или предметам, а затем - к своему лицу - "не является основным способом распространения вируса".
Несмотря на это CDC, Всемирная организация здравоохранения (ВОЗ) и другие медицинские организации отмечают, что мытье рук и ежедневная дезинфекция поверхностей, к которым часто прикасаются, является ключевым фактором в предотвращении распространения Covid-19. Поэтому, хоть мы до сих пор не знаем точно, сколько случаев заражения вызываются непосредственно загрязненными поверхностями, эксперты советуют быть осторожными.
Сейчас ученые пытаются выяснить, как долго SARS-CoV-2 - название вируса, который вызывает заболевание Covid-19 - может выживать вне человеческого организма.
Нилтье Доремален - вирусолог из Национального института здоровья США (NIH) и ее коллеги протестировали, как долго SARS-CoV-2 может прожить на различных поверхностях.
Их исследование показывает, что при кашле или чихании заражённого человека вирус остаётся жизнеспособным в воздухе даже спустя три часа. Мельчайшие капельки размером от 1 до 5 микрометров - примерно в 30 раз меньше ширины человеческого волоса - в спокойном воздухе могут находиться несколько часов.
Это означает, что вирус, циркулирующий в нефильтруемых системах кондиционирования, живет не более пары часов, тем более, что в подвижном воздухе капли быстрее оседают на поверхностях.
Но исследования NIH обнаружили, что вирус SARS-CoV-2, попавший на картон, остаётся жизнеспособным в течение 24 часов. А на пластике и нержавеющей стали он может выживать до двух-трёх дней.
Полученные данные свидетельствуют о том, что вирус может долго сохранять жизнеспособность на дверных ручках, пластиковых или ламинированных поверхностях и других твердых предметах. Однако исследователи обнаружили, что медные поверхности, как правило, убивают вирус примерно в течение 4 часов.
Но есть и более быстрый способ - исследования показали, что коронавирус можно уничтожить за минуту с помощью дезинфекции поверхностей 62-71% спиртом или 0,5% отбеливателем с перекисью водорода или бытовым отбеливателем, содержащим 0,1% гипохлорита натрия.
Пока неизвестно, как долго вирус может выжить на одежде и других поверхностях, которые труднее дезинфицировать. Для того, чтобы это выяснить, нужно провести дополнительные исследования, но ученые предполагают, что на натуральных волокнах, которые хорошо впитывают влагу, вирус будет высыхать быстрее. Также ученые продолжают исследовать влияние на вирус высоких температур и влажности.
Следите за нашими новостями в Twitter и Telegram
</doc>
<doc docid='bbc_news-52218915' lang='ukr' type='mono' source_url='https://www.bbc.co.uk/ukrainian/news-52218915' term='COVID'>
Коронавірус і щури: чому під час карантину побільшало гризунів
Закриття ресторанів та карантин, який змусив людей сидіти вдома, вплинули на харчові звички та поведінку щурів, кажуть експерти.
Закриття ресторанів та карантин, який змусив людей сидіти вдома, вплинули на харчові звички та поведінку щурів, кажуть експерти.
Наприкінці минулого місяця у Французькому кварталі Нового Орлеану з'явилися цілі зграї непроханих гостей.
Невдовзі після того, як через коронавірус закрили бари та ресторани Луїзіани, щури повилазили зі своїх хованок.
Збільшення кількості цих гризунів у містах не дивує відомого родентолога Роберта Коррігана.
"Коли у певному місці є колонія щурів, яка харчується завдяки туристам, які смітять, та великій кількості сміття, яке вивозять уночі, - це може бути Вашингтон, Нью-Йорк та будь-яке інше місто, де щури звикли до легкодоступної їжі, - коли це зникає, вони не знають, що робити", - каже він.
"Ці щури голодні", - сказала журналістам Клавдія Рігель з управління з боротьби зі шкідниками у Новому Орлеані.
А люди в усьому світі змінюють свою поведінку через пандемію коронавірусу.
У деяких місцях через карантин сміття, яким звикли харчуватися щури, зникло, і їм доводиться до цього пристосовуватись.
Корріган, чий офіс розташований у Нижньому Мангеттені, каже, що його друзі розповідали, як бачили щурів у нових районах та в незвичний час для цих переважно нічних тварин.
Водночас в інших місцях люди не побачили жодних змін у звичках місцевих щурів. Ці колонії можуть харчуватися побутовими відходами, яких досі багато, а не ресторанним сміттям.
У Британії Національна служба з боротьби зі шкідниками цього місяця попередила, що "закриття шкіл, пабів, ресторанів, готелів, туристичних пам'яток та інших громадських місць для забезпечення соціальної дистанції матиме непередбачувані наслідки".
Якщо є доступна їжа, популяції шкідників можуть оселятися у спорожнілих будівлях і почуватися там господарями через відсутність людей - або, якщо їжі немає, вони вирушатимуть на її пошуки, йдеться у повідомленні.
Голодні щури можуть проходити досить великі відстані і опинитися геть в іншому районі, де раніше не було щурів", - розповів Корріган BBC.
У них дуже добре розвинений нюх, завдяки якому вони знаходять їжу, а їхні міцні зуби дозволяють долати дерев'яні, пластикові та текстильні перепони.
"Вони є в усьому світі, вони є скрізь, і вони не змогли б поширитися по всьому світу, якби не були дуже кваліфікованими майстрами адаптації", - говорить він.
Але збільшення кількості щурів навколо не означає, що вони заволодіють містами.
Навпаки, за словами Коррігана, зараз ідеальний час для контролю, й чиновники Нового Орлеана заявили, що вони вживають додаткових заходів для контролю над чисельною популяцією щурів у місті.
Голодні щури з більшою імовірністю братимуть їжу з пасток.
Родентолог також каже, що "санітарія - це боротьба зі шкідниками" - без їжі щури "почнуть їсти одне одного і таким чином контролюватимуть власну кількість".
Канібалізм дуже поширений у колоніях, що зазнають стресу.
"Ці щури не лишать ні шматочка м'яса на кістках своїх жертв", - каже Корріган.
Голодні щури можуть завдати шкоди, створюючи безлад у будинках і поширюючи хвороби.
"Якщо їх не контролювати, вони можуть опинитися в чиємусь будинку, спальні, або з дітьми, або в будинку для літніх чи у лікарні", - говорить він.
Відомо, що щури можуть переносити близько 55 різних хвороб, хоча досі не було жодних повідомлень про щурів, що переносять Covid-19.
Вони також можуть перегризати деревину та електричні дроти, що може призвести до пожежі.
Щоб щури не потрапили до приватного будинку, переконайтеся, що ви заблокували усі лазівки для них - на кшталт тріщин, отворів біля фундаменту, труб тощо.
У самому приміщенні переконайтесь, що їм немає де сховатися, і не захаращуйте оселю. Зберігайте їжу в контейнерах, захищених від гризунів.
Якщо ви все ж побачите щурів удома, доктор Корріган радить не намагатися позбутися їх самотужки, а викликати професіоналів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51886717' lang='ukr' type='mono' source_url='https://www.bbc.co.uk/ukrainian/news-51886717' term='COVID'>
Коронавірус: італійські експерти пропонують дозволити старим людям вмирати
Два тижні тому в Італії налічувалося 322 підтверджених випадків коронавірусу. Лікарі могли приділити достатньо уваги кожному пацієнту.
Два тижні тому в Італії налічувалося 322 підтверджених випадків коронавірусу. Лікарі могли приділити достатньо уваги кожному пацієнту.
Тиждень тому в Італії було вже 2 502 випадки Covid-19. Медики в госпіталях ще робили штучну вентиляцію легенів всім хворим із гострою дихальною недостатністю.
11 березня в Італії зафіксували 10 149 хворих. У п'ятницю їх стало понад 17 500. Тепер хворих просто надто багато, щоб надати кожному відповідний догляд.
Лікарів і медсестер не вистачає на всіх. А головне - апаратів для вентиляції легенів значно менше, ніж тих, хто задихається.
Італійський Інститут анестезії, реанімації та інтенсивної терапії (SIAARTI) опублікував рекомендації для медиків у надзвичайних умовах.
Документ починається з порівняння нинішньої ситуації з війною або великими природними катастрофами, коли лікарям доводиться вибирати, кому з поранених і постраждалих допомагати у першу чергу.
Рекомендації закликають встановити критерії відбору на основі "справедливого розподілу і оптимального використання обмежених ресурсів".
Головна ідея експертів проста: доступ до інтенсивної терапії варто забезпечити хворим з вищими шансами на одужання. Так, на їхню думку, можна дотримати принцип "максимального добробуту для максимальної кількості людей".
Звідси випливає рекомендація, яка за нормальних умов здається немислимою: "Можливо, доведеться визначити граничний вік для отримання інтенсивної терапії".
Тим, хто через старість має менше шансів на одужання і кому у будь-якому разі залишилося жити недовго, пропонують дозволити померти.
Звучить жорстоко, але це єдина альтернатива принципу "перший бере той, хто прийшов першим". На думку авторів меморандуму, це ще гірше.
Окрім віку, експерти рекомендують лікарям враховувати також загальний стан пацієнта, або, за словами авторів документу, "уважно оцінювати супутні патології".
Простіше кажучи, люди похилого віку та обтяжені хворобами пацієнти витратять на себе більше дефіцитних ресурсів, але з високою часткою ймовірності все одно помруть.
Рекомендації пропонують поширити і на тих хворих, які потребують інтенсивної терапії з причин, що не пов'язані з коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51987435' lang='ukr' type='mono' source_url='https://www.bbc.co.uk/ukrainian/news-51987435' term='COVID'>
Хроніки коронавірусу: 793 людини в Італії померли за останні 24 години

В Італії зростає кількість жертв коронавірусу. За офіційними даними за останні 24 години померли від Covid-19  793 людини - це новий рекорд за кількістю смертей у цій країні за добу.
В останні дні кількість смертей в Італії регулярно б'є власні рекорди, утім у попередні дні ця кількість була на майже пару сотень менша, ніж за останні 24 години.
Загалом від коронавірусу в Італії померли вже 4 825 людей. 53 500 людям діагностували коронавірус, понад 6 500 з них встановили цей діагноз напередодні.
Першим інфікованим коронавірусом на Тернопільщині став 57-річний священник, повідомила прес-служба обласної держадміністрації.
Так кажуть, що зараз чоловік, який мешкає у Заліщиках перебуває в ізоляції. Лікарі оцінюють його стан як стан середньої тяжкості.
"Встановлюються контактні особи. Їм буде рекомендована самоізоляція", - зазначено в повідомленні.
Там також додали, що у священника велика родина.
Загалом станом на вечір 21 березня в Україні зафіксували 47 випадок інфікування Covid 19.
Троє людей померли.
Міністр внутрішніх справ України закликав владу терміново запровадити в країні "тотальний карантин".
"Потрібно виграти час, щоб зараз не піддалися хворобі якомога більше українців. Кожен день непозамежної напруги нашої перехідної, кульгавої медичної системи - важливий!", - написав він у фейсбуку.
І тому, каже міністр, він виступає за "тотальний повний карантин", на якому він наполягатиме, "згідно з моїми повноваженнями в органах влади ".
Зараз, вважає Аваков, в країні повинні працювати тільки критично необхідні суб'єкти.
"Інші повинні бути закриті і люди повинні бути вдома на карантині. Не звільнені, не відправлені за свій рахунок - на карантині - про збитки і компенсації подумаємо і вирішимо пізніше, коли виживемо!" - додав Аваков.
"Людям - не виходити з дому, крім крайньої необхідності. Це повинно стати жорстким правилом в найближчі дні!" - написав він.
Уряд та президентський штаб, за словами голови МВС, вже готує такі варіанти.
Третя громадянка України померла від коронавірусу в Італії, підтвердило Міністерство закордонних справ України.
Жінка 1960 року народження померла в медичному закладі на території провінції Бергамо, розповіли "Інтерфаксу" в пресслужбі МЗС.
Українські консули встановили зв'язок з родичами померлої і з медичним закладом і надають необхідну допомогу, кажуть там.
Загалом станом на вечір п'ятниці за кордоном лікуються від коронавірусу 15 громадян України: 4 - в Німеччині, 4 - в Домініканській Республіці, 2 - в Італії, 2 - в Польщі, 1 - в Об'єднаних Арабських Еміратах, 1 - в Нідерландах, 1 - на Сейшельських островах, повідомляють посадовці.
Із суботи британський уряд наказав припинити роботу всім кафе, пабам, барам і ресторанам. Вони, втім, зможуть і далі робити доставку додому.
"Я визнаю, що наші заходи є екстраординарними: ми забираємо давнє, невід'ємне право людини, народженої вільною у Сполученому Королівстві, - піти в паб. І я розумію, що люди відчувають з цього приводу", - заявив прем'єр Борис Джонсон.
Закритися повинні також нічні клуби, кінотеатри та спортзали.
За словами прем'єра, ці заходи будуть переглядатися раз на місяць.
Водночас британський уряд обіцяє компенсувати 80% зарплати (до 2 500 фунтів на місяць) співробітникам приватних компаній, що втратили можливість працювати через обмеження.
Вперше в історії, заявив міністр фінансів Ріши Сунак, уряд замість бізнесу буде платити людям їхні зарплати.
У Німеччині зараз один із найвищих показників зараження коронавірусом - майже 20 000 підтверджених випадків. Чиновники намагаються сповільнити поширення вірусу, і оголосили про жорсткі заходи.
По всій країні припиняється суспільне життя. Школи, паби, заклади та більшість магазинів уже закриті.
Але зараз штат Баварія пішов на безпрецедентні обмеження: відсьогодні людям буде дозволено покидати свої домівки лише якщо це дійсно необхідно, наприклад, щоб дістатися до роботи чи купити харчі.
Інші частини Німеччини закриють на вихідних усі ресторани та кафе та забороняють зібрання в понад кілька людей.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52003428' lang='ukr' type='mono' source_url='https://www.bbc.co.uk/ukrainian/features-52003428' term='COVID'>
Коронавірус у Південній Кореї йде на спад: як їм це вдалося?
Південна Корея повідомила про найменшу кількість нових випадків коронавірусу з моменту, коли рівень зараження досяг піку чотири тижні тому. Це дає надію, що спалах у найбільш ураженій країні Азії після Китаю може піти на спад.
Південна Корея повідомила про найменшу кількість нових випадків коронавірусу з моменту, коли рівень зараження досяг піку чотири тижні тому. Це дає надію, що спалах у найбільш ураженій країні Азії після Китаю може піти на спад.
За останню добу в країні зафіксували 64 нові випадки Covid-19, загалом їх - 8 961, з яких 111 смертельних.
Однак чиновники охорони здоров'я застерігають, що радіти зарано - за їхніми словами, на країну все ще чекає довга війна з інфекцією.
Наразі центром пандемії є Європа.
Італія повідомила про 651 смерть у неділю, загальна кількість загиблих у країні склала 5 476. В Іспанії зафіксували 394 нових смертей, загалом від коронавірусу там загинули 1 720 людей.
Водночас мер Нью-Йорка попередив про погіршення ситуації, зокрема через брак основних медичних товарів.
Очікування, що боротьба з вірусом буде тривалою, підкріпили новини з Японії - прем'єр-міністр країни вперше визнав, що Олімпійські ігри 2020 року в Токіо можуть перенести.
Щодня у Південній Кореї на коронавірус тестують майже 20 тис. людей - це найбільша кількість тестів на душу населення у світі.
У країні створили мережу державних та приватних лабораторій та десятки мобільних центрів, де люди із симптомами можуть перевірити стан здоров'я.
Південна Корея розробила свій підхід після спалаху Близькосхідного респіраторного синдрому (MERS) у 2015 році, коли в країні була найбільша кількість хворих після Саудівської Аравії, а 36 людей померли.
MERS змусив країну переосмислити свій підхід до інфекційних захворювань, і Центри контролю за хворобами створили спеціальну комісію для підготовки до найгіршого сценарію - і цей крок, схоже, цілком себе виправдав.
Суттєво змінилися закони щодо управління та публічного обміну інформацією про пацієнтів із інфекційними захворюваннями, і їхню дію можна було побачити цього року, коли уряд відправляв людям на мобільні повідомлення, щоб вони знали, що перебувають поблизу хворої людини.
Цими вихідними уряд посилив превентивні дії, надсилаючи попередження про надзвичайні ситуації, закликаючи людей триматися подалі від місць скупчення людей, таких як церкви, караоке, нічні клуби та тренажерні зали.
Релігійних лідерів закликали перевіряти температуру вірян і під час служб зберігати дистанцію між ними не менше двох метрів.
Деяким церквам за порушення цих правил наразі загрожують судові позови.
Як повідомляє інформаційна агенція Yonhap, у країні було дві хвилі інфекції - перша почалася 20 січня з першого підтвердженого випадку, а друга - з масового інфікування у релігійній спільноті.
Зараз є побоювання, що ініціювати третю хвилю можуть інфіковані з-за кордону.
Уряд планує встановити близько 20 тестувальних кабінок в аеропорту Інчхона, щоб пришвидшити процес тестування усіх прибулих з Європи.
Нові процедури в'їзду почали діяти у неділю. Наразі до країни приїхали 152 людини із симптомами вірусу, які чекають на результати тестів.
Лора Бікер, кореспондент ВВС у Сеулі
Південна Корея перебуває у критичній точці. Так, агресивне використання технології для відстеження вірусу та масове тестування усіх, хто контактував з інфікованими, - стратегія, яка виявилася успішною. Але лікарі по всій країні запитують - що далі?
Мета - відкрити школи через два тижні. Саме тому уряд надсилає термінові повідомлення, закликаючи населення протягом наступних 15 днів дотримуватися соціальної дистанції, щоб уникнути сплеску інфекцій. Прийшла весна, і люди прагнуть насолодитися теплом. Почуття солідарності й того, що це битва, яку потрібно виграти разом, поступово розмивається. Служби охорони здоров'я сподіваються, що суворе попередження про те, що ця війна досі триває, змусить людей утримуватись від масових зібрань.
Тим часом лікарі обговорюють наступні можливі кроки. Підхід "відстеження, тестування, лікування" будуть застосовувати й надалі. Але його також потрібно буде продумати. Наприклад, що робити, якщо інфекція потрапить до шкільного класу? Закривати цілу школу? Знову закрити всі школи? І далі порушувати нормальне життя?
На пресконференції голова Національного медичного комітету д-р О Мюн-дон заявив журналістам, що після відкриття шкіл може бути ще один сплеск. Його також турбує можлива повторна активація вірусу наступної зими. Він згадав, що, можливо, прийшов час дозволити частині населення захворіти. Це - так звана теорія "колективного імунітету". Чиновник визнає ризик, але також вважає, що зараз саме час вести ці розмови та попередити громадськість.
Парадокс успіху Південної Кореї полягає в тому, що після тривалої самовідданої  боротьби з вірусом, медики в країні мають продовжувати працювати. Це трохи схоже на підйом на круту гору, коли не знаєш, скільки лишилось до вершини або які перешкоди можуть бути на шляху. Жахлива ситуація в Європі змушує місцеву владу боятися, що якщо вони трохи розслабляться, на них може чекати така сама доля.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52164331' lang='ukr' type='mono' source_url='https://www.bbc.co.uk/ukrainian/news-52164331' term='COVID'>
Хроніки коронавірусу: Трамп відмовився від маски, в Китаї — жалоба

Кількість випадків зараження коронавірусом у світі перевищила 1,1 мільйона. З них понад 226 тис. людей одужали, померли майже 59 тис.
У лідерах за кількістю хворих — США, де зафіксували понад 278 тис. випадків. За ними йдуть Італія та Іспанія, де виявили понад 119 тисяч заражень.
У цих же країнах найбільше летальних випадків. У Італії кількість загиблих наближається до 15 тисяч, у Іспанії перевалила за 11 тисяч., в США — близько 7 тисяч смертей, у Франції - 6,5 тисяч.
У США громадянам рекомендували носити маски або закривати обличчя тканиною. Зокрема, цій темі значну увагу присвятив президент США Дональд Трамп під час брифінгу в п'ятницю.
Втім, сам американський президент заявив, що він маску носити не збирається.
"Це добровільно. Хтось буде це робити, хтось ні. Я не думаю, що сам буду носити", - сказав президент США.
У суботу Китай вшанував пам'ять понад 3,3 тис. загиблих від коронавірусу, в тому числі 14 медиків, які загинули, виконуючи свої обов'язки.
О 10 ранку за місцевим часом по всій країні оголосили три хвилини мовчання.
Після цього почали сигналити автомобілі, потяги та кораблі, у містах зазвучали сирени повітряної тривоги.
В Ухані, звідки і розпочалася світова пандемія, о 10 ранку на всіх світлофорах увімкнули червоне світло, весь транспорт зупинився.
Американська співачка Pink зізналась в своєму Instagram, що вона та її трирічний син Джеймсон перехворіли на коронавірус.
За її словами, госпіталізація не знадобилася. Родина була в ізоляції та лікувалася вдома.
"Лише кілька днів тому ми пройшли повторну перевірку, і тепер, на щастя, тести негативні", - повідомила вона.
Співачка наголосила, що тестування повинне бути більш доступним для всіх верств населення.
"Ця хвороба є серйозною та реальною. Люди повинні знати, що хвороба вражає молодих і старих, здорових і нездорових, багатих і бідних", - заявила  вона, пообіцявши виділити 500 тис. доларів на допомогу у боротьбі з коронавірусом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52039005' lang='ukr' type='mono' source_url='https://www.bbc.co.uk/ukrainian/features-52039005' term='COVID'>
Без відспівування і в лікарняній робі. Італія ледь встигає ховати жертв коронавірусу

Коли помирає близька людина, попрощатися з нею - найважливіше для кожного з нас. Але коронавірус вкрав у італійців навіть цю можливість.
Він позбавляє покійних можливості гідно піти і загострює горе живих неможливістю бути у цю хвилину поруч.
"Пандемія вбиває двічі, - каже Андреа Черато, працівник компанії з ритуальних послуг у Мілані. - Спочатку вона змушує помирати в ізоляції, а потім не дозволяє провести людину в останню путь".
Вбиті горем родини не можуть з цим змиритися, каже пан Черато.
Багато жертв Covid-19 вмирають в ізольованих лікарняних боксах, куди не пускають ані рідних, ані друзів. Відвідування там заборонили через високу ймовірність зараження.
Медики кажуть, що вірус не передається після смерті хворого, але він ще кілька годин може залишатися на його одязі. Тому тіла відразу герметично пакують.
"Дуже багато сімей просять нас дозволити їм востаннє подивитись на померлого. Але це заборонено", - говорить Массімо Манкастроппа, трунар з Кремони, міста в Ломбардії.
Переодягнути покійного у його улюблений або найошатніший одяг, як ведеться, неможливо. Усіх ховають в однакових лікарняних робах.
Але пан Манкастроппа робить все, що може.
"Ми кладемо одяг, який передає нам родина, поверх тіла - так, ніби одягаємо покійного", - говорить трунар.
У нинішній безпрецедентній ситуації функції родичів, друзів і священника несподівано лягли на трунарів, адже у момент смерті людини її найближчі, зазвичай, самі перебувають на карантині.
"Ми беремо на себе всю відповідальність за покійних", - говорить Андреа Черато.
"Ми надсилаємо сім'ям фото труни, у якій поховають їхню близьку людину, самі забираємо тіло з лікарні та ховаємо або кремуємо її. Їм нічого іншого не залишається, як довіритися нам", - продовжує працівник компанії з ритуальних послуг.
Найскладніше для нього - це неспроможність полегшити страждання близьких покійного. Він навіть не може запропонувати їм звичайний перелік послуг, адже він тепер дуже обмежений.
"Ми не можемо одягати [покійних], не можемо їх зачісувати, робити посмертний макіяж - не можемо зробити їх гарними і умиротвореними. І це дуже сумно", - говорить пан Черато.
Андреа Черато займається ритуальними послугами 30 років, продовжуючи справу свого батька.
Він вірить, що навіть незначні моменти можуть полегшити стан близьких покійного: "Доторкнутися до щоки коханої людини востаннє, потримати її за руку, побачити, що в останню путь вона йде гідно - це вкрай важливо. Неможливість це зробити завдає серйозної психологічної травми".
У розпал епідемії трунарям доводиться відчувати натиск родичів. Через зачинені двері їм намагаються передати написані від руки записки, родинні реліквії, малюнки і вірші з проханням покласти все це в труну покійному.
Але зараз це неможливо. Поховання сторонніх предметів тимчасово заборонили.
Якщо людина померла вдома, трунарі приходять забрати його у повному захисному костюмі: окуляри, маска, рукавички та спецодяг. Для тих, у кого щойно померла близька людина, це додатковий стрес.
Багато трунарів самі перебувають на карантині, їхні офіси зачинені. Є побоювання, що у тих, хто поки працює, незабаром закінчаться засоби захисту.
"Нам вистачить спецзасобів ще на тиждень, коли вони закінчаться, ми просто не зможемо працювати. І ми - найбільша мережа ритуальних послуг в країні. Навіть не уявляю, як справи у інших", - говорить пан Черато.
Через коронавірус в Італії заборонили проводити заупокійні служби. Для країни з глибокими католицькими традиціями - це безпрецедентний крок.
Андреа ховає когось щонайменше раз на день, і через карантин ніхто не приходить попрощатися з покійним.
"На похованні можуть бути присутні тільки одна-дві людини. [Якщо хтось і приходить], сил виголосити промову ні у кого немає, і процес відбувається у повній тиші", - розповідає трунар.
Він намагається уникати таких ситуацій. Андреа їде до церкви, відкриває багажник з труною і просить священника пришвидшеним порядком провести обряд благословення.
Найчастіше це займає лише кілька секунд, тому що на трунаря вже чекає наступна жертва коронавірусу.
Поховальна індустрія в Італії переживає найбільше навантаження, а кількість померлих продовжує зростати.
Станом на 24 березня від Covid-19 в країні померли майже 7 тисяч осіб. Це більше, ніж у будь-якій іншій країні світу.
"Біля нашого відділення в Кремоні (Ломбардія) домовини вишикувалися у ряд. Це нагадує супермаркет", - говорить пан Черато.
Морги в лікарнях на півночі Італії переповнені.
"Каплиця лікарні у Кремоні більше схожа на майстерню теслі", - говорить працівник місцевого відділення Массімо Манкастроппа.
Десятки трун також стоять в церквах, чекаючи своєї черги на поховання.
Але в Бергамо, місті, де померло найбільше людей, цвинтарі переповнені. Для вирішення проблеми задіяли військових.
Вночі минулого тижня місцеві жителі у повній тиші спостерігали, як колона армійських вантажівок везла вулицями міста понад 70 трун.
В них лежали мешканці Бергамо, яких вивозили до сусіднього міста для кремації. Це, мабуть, найбільш шокуюче видовище від початку спалаху епідемії в Італії.
Лікарів і медперсонал в Італії називають героями, що рятують людей у ці темні для країни часи. Працівники ритуальних фірм і поховальних бюро лишаються в тіні.
"Багато хто вважає нас просто перевізниками душ", - говорить Массімо.
За його словами, багатьом італійцям вони нагадують Харона, зловісного міфологічного персонажа, що перевозив померлих через річку, яка відокремлює світ живих від світу мертвих.
Невдячна справа в очах багатьох.
"Але запевняю вас, все, чого ми хочемо, - це зробити смерть людини максимально гідною", - говорить трунар.
#Andratuttobene - найпопулярніший гештег в Італії від початку епідемії. Італійською він означає - "все буде добре". Його використовують разом із зображенням веселки.
Поки підстав для радощів немає. Всі моляться за те, щоб знову зійшло сонце, але коли це буде - не знає ніхто.

Ілюстрації Джиллі Дасмальчі
Хочете отримувати найважливіші новини в месенджер? Підписуйтеся на наш Telegram або  Viber!
</doc>
<doc docid='bbc_press-review-51813932' lang='ukr' type='mono' source_url='https://www.bbc.co.uk/ukrainian/press-review-51813932' term='COVID'>
На карантині, як на війні - італійці про нинішнє життя. Огляд ЗМІ
У вівторок, 10 березня, іноземні медіа пишуть про зміни в житті італійців через поширення COVID-19, про те, чим загрожує коронавірус українській економіці та судовий процес у справі рейсу MH17.
У вівторок, 10 березня, іноземні медіа пишуть про зміни в житті італійців через поширення COVID-19, про те, чим загрожує коронавірус українській економіці та судовий процес у справі рейсу MH17.
Пацієнти з коронавірусом лежать долілиць на ліжках. За ними доглядають лікарі в костюмах, які порівнюють епідемію з війною.
Так  описує ситуацію в Ломбардії Daily Mirror.
"Спалахнула війна і битви не припиняються, вдень і вночі. Потреба в ліжках прийшла у всій своїй драматичності", - розповідає медик із Ломбардії Даніеле Маччіні.
"Уже немає робочих змін чи годин. Соціальне життя припинено. Ми вже не бачимо родини, адже боїмося їх заразити. Дехто з нас уже заразився, попри протокол", - продовжує медик.
"Колектив виснажений. Я побачив втому на обличчях, які ще не знали, що таке втома, попри те, що вони зазвичай завантажені. Однак також існує солідарність, і ми не зволікаємо підійти до колег і спитати, що ми можемо для них зробити", - додає він.
На солідарності під час епідемії наголошує також письменник Тім Паркс, який перебуває в Мілані.
У цьому багатонаціональному місті проживають китайці, араби, філіппінці, індійці, представники іспаномовних країн, румуни і слов'яни, пише New York Times. Також відчувається розподіл між середнім та робочим класами.
"Однак вірус приніс розуміння того, що ми живемо в одному і тому самому фізичному просторі, у Мілані, Італії. Ми справді тут живемо, і виживемо чи потонемо разом. Можливо, нам навіть доведеться один з одним познайомитися, не тиснучи один одному руки. Я відчуваю новий дух єдності", - розповідає Паркс.
Він каже, що спочатку жителі Мілану сприймали обмеження влади з обуренням, адже вважали їх зайвими, і лише згодом прийшло розуміння їх необхідності.
"Лише за дві тижні, зникла уся звична впевненість. Це духовна вправа на відпускання", - додає Паркс.
Коронавірус - погана новина для української економіки, пише Daily Signal.
Великий спалах коронавірусу поки що оминув Україну, але економіка країни набагато менш захищена від впливу інфекції, додає газета.  Адже через коронавірус стає важчим отримати іноземні позики.
Цьогорічні доходи українського уряду не виправдали сподівання, пише видання. У січні цей показник був на 25% меншим, ніж очікувалося при плануванні бюджету.
З Китаю надходить 15% українського імпорту (переважно дешеві товари та індустріальне обладнання), тоді як на Піднебесну припадає 7% українського експорту (агропродукти та руда).
Експерт Ірина Федець вважає, що Україна купуватиме менше китайських продуктів у 2020 році.
Однак, за словами нардепа Олексія Гончаренка і професора Тараса Кузьо, епідемія не матиме серйозного впливу на економічні відносини між Україною та Китаєм.
"Це не буде катастрофою для української економіки", - каже Гончаренко.
"У колишньому Радянському Союзі, особливо в Україні, Китай є важливою стратегічною альтернативою Росії, - каже Кузьо. - Зміна експортної орієнтації з Росії на Китай та ЄС збереже інерцію, попри маленькі коливання".
"Ніхто не сумнівається, що Росія винна у збитті MH17". З таких слів починається стаття Telegraph, авторами якої є український посол в Британії, Наталія Галібаренко, і американський експерт Ендрю Фоксал.
Так само ніхто не сумнівається, що Росія ніколи не визнає свою провину, адже час для цього давно скінчився, додають вони.
"Однак судовий процес у Нідерландах конче необхідний, адже він не тільки дасть відчуття завершеності родичам загиблих, але й змусить вголос розповісти правду", - пишуть автори.
Вони зазначають, що це не перша судова справа, до якої притягують Росію. Україна у 2014 році та Грузія в 2008 вже позивалися проти Росії до Європейського суду з прав людини.
А минулого місяця данський суд змусив Росію виплатити 50 мільярдів доларів колишнім акціонерам компанії "Юкос", яку експропріював Кремль.
"Такі судові процеси показують, що Кремль можна притягувати до відповідальності за злочини, і що Захід має продовжувати це робити, скільки б часу це не потребувало", - підсумовують автори статті.
Росія може бути причетна не лише до збиття літака MH17 в небі над Донбасом, але й до загадкового зникнення рейсу MH370 над Індійським океаном у 2014 році - принаймні таку думку у розмові з виданням Daily Express озвучив авіаційний експерт Джеф Вайз, який вивчає подробиці цієї трагедії.
За його версією, MH370 міг зникнути не над Індійським океаном, а спочатку полетіти на північ - в бік Казахстану, - і до цього може мати стосунок Росія.
Як опосередкований доказ він наводить той факт, що і збиття MH17, і зникнення MH370 сталося майже одразу після того, як США запроваджувала санкції проти РФ.
Експерт додає, що Казахстан на той час був єдиною країною, яка відкрито підтримала анексію Криму.
До того ж, там є "чудове місце посадки" - космодром Байконур, вважає слідчий.
Згідно з даними супутників, південь Казахстану міг бути альтернативним місцем призначення літака, пише Daily Express.
Видання зауважує, що версія Джефа Вайза не є доведеною, і це лише одна з багатьох теорій щодо цієї трагедії.
Огляд підготувала Маргарита Малюкова, Служба Моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52305951' lang='ukr' type='mono' source_url='https://www.bbc.co.uk/ukrainian/news-52305951' term='COVID'>
Хроніки коронавірусу: Британія та Португалія продовжили карантин
Станом на вечір 16 квітня коронавірус у світі підхопили вже понад 2,1 мільйона людей.
Станом на вечір 16 квітня коронавірус у світі підхопили вже понад 2,1 мільйона людей.
Лідери за кількістю хворих - США (майже 650 тисяч), Іспанії (182 тисячі) та Італії (168 тисяч) (за даними Університету Джонса Хопкінса).
У цих же країнах зафіксували найбільше летальних випадків. Понад 30 тисяч у США, 21 тисяча в Італії, 19 тисяч в Іспанії.
Уряди Великої Британії та Португалії вирішили продовжити карантин через поширення пандемії коронавірусу.
В Об'єднаному королівстві обмежувальні заходи триватимуть щонайменше до 7 травня.
"Уряд вирішив, що нинішні заходи повинні зберегтися як мінімум протягом наступних трьох тижнів", - заявив міністр закордонних справ Великої Британії Домінік Рааб.
В країні наразі зафіксували понад 100 тисяч випадків коронавірусу, 13 тисяч людей померли.
Водночас у Португалії карантин триватиме принаймні ще два тижні - до 2 травня. Уряд планує відновити роботу частини підприємств, якщо темпи поширення хвороби підуть на спад.
Зараз в країні виявили 18 тисяч хворих, понад 600 людей померли.
У Німеччині поліція зупинила проведення похорону, на який прийшли близько 200 людей, які при цьому не дотримувалися соціальної дистанції.
Правоохоронці призупинили поховання, зібрали особисті дані людей, після чого церемонія продовжилася вже в менш вузькому колі.
В країні наразі понад 135 тисяч підтверджених випадків коронавірусу, понад 3 тисячі - летальні.
20 мільйонів безробітних за місяць у США
Саме стільки людей у США з середини березня звернулися за допомогою по безробіттю, 5,2 мільйона з них - лише за останній тиждень.
Аналітики з Goldman Sachs очікують, що до кінця травня ця цифра може сягнути 37 мільйонів. Населення США - понад 328 мільйонів людей.
Експерти кажуть, що США наразі має справу з найбільшою економічною кризою з часів Великої депресії у 1930-х.
США є лідером за кількістю виявлених випадків коронавірусу: 640 тисяч, понад 30 тисяч з яких летальні.
Попри карантин, в Італії не заборонено виходити з дому, щоб вигуляти собаку. А от жінці, яка вийшла на вулицю, щоб вигуляти свою черепаху, доведеться заплатити штраф.
Як повідомляють італійські ЗМІ, йдеться про 60-річну жительку Рима. Розмір штрафу - 206 євро.
Італія - одна з найбільш уражених коронавірусом країн. Станом на 16 квітня через Covid-19 там померли понад 21 тисяча людей.
Китайське місто Ухань, яке 11 тижнів жило під жорстким карантином, повертається до нормального життя.
Мешканці міста, чиї плани були відкладені коронавірусом на місяці, поспішають одружитися.
Після того, як 8 квітня місто знову відкрили, весільні фотостудії, офіси реєстрації шлюбів переживають великий наплив людей.
"Попит на весільні фото після локдауну величезний. Але ми вирішили обслуговувати лише дві-три пари на день через питання безпеки", - розповів менеджер однієї з весільних фотостудій державному медіа ECNS.
МВФ заявляє, що вплив коронавірусу на економіку країн Азії буде "серйозним і безпрецедентним".
Є сподівання на відновлення у 2021 році, але "невідомо, як розвиватимуться події цього року", - йдеться у повідомленні Міжнародного валютного фонду.
США вже пройшли пік захворювання на Covid-19 і країна поступово буде відкриватися. Про це на брифінгу у Білому домі заявив президент США Дональд Трамп.
За його словами, у четвер, 16 квітня, оголосять новий план виходу з карантину.
"Ми хочемо повернути нашу країну", - сказав президент.
У США - понад 630 тисяч інфікованих і більш як 30 тисяч смертей від коронавірусу.
У світі є понад 2 млн заражених людей. 137 тисяч - померли. Повністю вилікувались 512 тисяч людей. Після США найбільша кількість смертей в Італії - 21 тисяча і в Іспанії - 18 тисяч.
Німеччина поступово послаблюватиме карантин. Соціальна дистанція і носіння масок будуть обов'язковими щонайменше до 3 травня. Проте з наступного тижня деякі магазини певного розміру почнуть працювати.
Також з 4 травня поступово почнуть відкриватися школи. Масові зібрання будуть заборонені в країні до 31 серпня.
За даними німецького інституту Роберта Коха, в країні є 127 тисяч інфікованих і 3 тис. смертей від вірусу.
Пандемія коронавірусної інфекції у світі поки що не досягнула свого піку, заявила представниця ВООЗ Маргарет Харріс.
За її словами, ситуація в Європі залишається неоднорідною: водночас із тим, як в Італії та Іспанії ситуація з коронавірусом частково покращилася, в інших країнах - приміром, у Великій Британії - все ще фіксується приріст кількості заражень.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52379656' lang='ukr' type='mono' source_url='https://www.bbc.co.uk/ukrainian/news-52379656' term='COVID'>
Світові загрожує голод "біблійного масштабу" - ООН
За найгіршого розвитку подій, пандемія коронавірусу може призвести до голоду "біблійного масштабу", застерігають в ООН.
За найгіршого розвитку подій, пандемія коронавірусу може призвести до голоду "біблійного масштабу", застерігають в ООН.
Голова Світової продовольчої програми ООН Девід Бізлі закликав вжити усіх необхідних заходів, аби уникнути катастрофи.
"Якщо не почати діяти прямо зараз - забезпечити доступ, не допускати перебоїв з фінансуванням і торгівлею, - то ми можемо стикнутися з голодом біблійського масштабу вже за кілька місяців. Час не на нашому боці", - сказав Бізлі.
За оцінками  Світової продовольчої програми ООН, кількість людей, що голодує, у світі може зрости майже удвічі - з 135 до 250 мільйонів.
У зоні найбільшого ризику - країни, вражені військовими конфліктами, економічною кризою та кліматичними змінами: передусім це Ємен, Демократична республіка Конго, Афганістан, Венесуела, Ефіопія, Південний Судан, Судан, Сирія, Нігерія та Гаїті.
Загалом 55 країн і територій у світі, де мешкають 135 мільйонів людей, гостро страждають від нестачі продовольства і потребують допомоги. Вони є найбільш вразливі для наслідків пандемії і мають дуже обмежені можливості для боротьби як з медичною, так і з продовольчою кризою.
Навіть до початку спалаху пандемії, окремі регіони Африки та Азії вже мали серйозні проблеми з продовольством - зокрема, через засуху.
У звіті Світової продовольчої програми ООН йдеться, що багатим країнам може стати важче допомагати у врегулюванні продовольчих криз, оскільки їхнє власне економічне становище страждає через коронавірус.
"Я вірю, що з нашим досвідом і партнерами ми зможемо об'єднати зусилля і програми для того, щоб Covid-19 не призвела до катастрофи", - каже Девід Бізлі.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52437776' lang='ukr' type='mono' source_url='https://www.bbc.co.uk/ukrainian/news-52437776' term='COVID'>
В Україні різко знизилася кількість хворих за добу

Станом на 27 квітня в Україні зареєстрували 9009 випадків COVID-19. За добу зафіксували 392 нових хворих.
За весь час пандемії 220 людей померли, 864 пацієнти одужали, повідомляє Центр громадського здоров'я.
Чотири дні поспіль кількість нових хворих в Україні за добу не перевищувала 500 людей. Зокрема, вранці 26 квітня ЦГЗ повідомив про 492 нових хворих.
Тож можна говорити, що за останню добу відбулося зниження кількості хворих.
З 11 травня Україна поступово почне виходити з карантину. Всього заплановано п'ять етапів.
Відповідно до плану, який оприлюднив Кабінет міністрів, якщо протягом 10 днів поспіль співвідношення виявлених випадків серед всіх протестованих не буде змінюватись більш ніж на 5%, в країні знову відкриють:
Решта послаблень можлива лише тоді, якщо кількість нових випадків буде щоденно зменшуватись 10 днів поспіль.
"Якщо у нас буде стрімке зниження хворих, ми зможемо з першого етапу перейти на третій або на четвертий етап", - запевнив на вихідних заступник міністра охорони здоров'я, головний санітарний лікар Віктор Ляшко.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52438445' lang='ukr' type='mono' source_url='https://www.bbc.co.uk/ukrainian/news-52438445' term='COVID'>
Росія обігнала Китай за кількістю хворих на коронавірус

За добу в Росії зареєстрували понад 6 тис. випадків заражень коронавірусом, тож загальна кількість хворих за весь час тут склала понад 87 тис. людей.
Про це повідомляє оперативний штаб при уряді РФ.
Таким чином, Росія обігнала за кількістю виявлених випадків Китай - країну, де розпочалася світова пандемія та зареєстрували понад 83 тис. заражень.
Тепер РФ вийшла на 9-те місце в світовому рейтингу країн з найбільшою кількістю хворих на COVID-19, за даними Університету Джонса Гопкінса.
В останній тиждень квітня щоденний приріст хворих в Росії коливається в діапазоні від 6,3 тисячі до 1,9 тисячі.
У неділю керівниця Росспоживнагляду Анна Попова закликала росіян провести травневі свята вдома, щоб не допустити вибухового поширення коронавірусу.
Водночас вона запевнила, що ситуація контрольована.
"Ми не бачимо ніякого піку. Пік - це вибух. Вибуху у нас немає", - заявила чиновниця.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-52423869' lang='ukr' type='mono' source_url='https://www.bbc.co.uk/ukrainian/news-russian-52423869' term='COVID'>
Когда откроют метро, кинотеатры и рестораны: правительство представило план выхода из карантина
Кабинет министров представил детальный план выхода из карантина, сообщил в Telegramm премьер-министр Денис Шмыгаль.
Кабинет министров представил детальный план выхода из карантина, сообщил в Telegramm премьер-министр Денис Шмыгаль.
Стартовая точка выхода из карантина запланирована на 11 мая. Ослабления будут производиться в пять этапов.
Если количество случаев заражения будет расти, текущая ситуация запретов сохранится.
Если в течение 10 дней подряд соотношение выявленных случаев среди всех протестированных не будет меняться, либо ежедневное отклонение будет удерживаться в пределах 5%, то часть запретов снимут. А именно откроют:
Если в течение 10 дней подряд процент выявленных случаев среди всех протестированных в стране будет ежедневно снижаться, ежедневное количество выздоровевших будет оставаться устойчивым либо будет расти, разрешат:
Если в течение 10 дней подряд количество выздоровевших лиц вдвое или более превысит количество новых случаев, а учреждения здравоохранения будут заполнены пациентами с Covid-19 менее чем на 10%, откроют:
Если в течение 10 дней подряд количество новых, не связанных между собой, случаев составит ежедневно менее пяти на область, откроют:
Следите за нашими новостями в Twitter и Telegram
</doc>
<doc docid='bbc_news-52543183' lang='ukr' type='mono' source_url='https://www.bbc.co.uk/ukrainian/news-52543183' term='COVID'>
"Перший випадок" коронавірусу в Європі міг бути ще у грудні
Минулого року, ще 27 грудня, одному з пацієнтів у паризькій клініці діагностували пневмонію. Але насправді це був коронавірус, твердять лікарі.
Минулого року, ще 27 грудня, одному з пацієнтів у паризькій клініці діагностували пневмонію. Але насправді це був коронавірус, твердять лікарі.
Це означає, що вірус міг потрапити до Європи щонайменше на місяць раніше, ніж думали.
Лікар Ів Коен розповів французьким ЗМІ, що мазок, взятий тоді у хворого, нині перевірили на Covid-19, і тест виявився позитивним.
Пацієнт, який повністю одужав, твердить, що й гадки немає, де він міг підчепити вірус, оскільки не відвідував жоден із заражених регіонів.
Знати, хто і де був першим хворим, важливо для розуміння, як поширюється вірус.
Лікар Коен очолює відділення "швидкої" в одній з лікарень поблизу Парижа. Він твердить, що 43-річного пацієнта привезли із Бобіньї, що на північний захід від французької столиці.
У нього були усі симптоми, які пізніше назвуть головними ознаками коронавірусу, включно із сухим кашлем, ускладненим диханням та підвищеною температурою.
Його привезли до лікарні 27 грудня, за чотири дні до того, як офіс ВООЗ у Китаї був поінформований про випадки пневмонії невідомого походження, які почали фіксувати у Вухані.
Чоловік заявив ЗМІ, що нікуди не подорожував до хвороби.
Лікар Коен також повідомив, що двоє дітей цього пацієнта також важко перехворіли, але його дружина не мала жодних симптомів. Але, як зауважив лікар, жінка працювала у супермаркеті поблизу аеропорту Шарль де Голь і могла контактувати з людьми, які щойно прибули з Китаю.
За її словами, досить "часто пасажири заходять у супермаркет одразу після виходу з аеропорту, все ще з валізами".
"Ми припускаємо, що у неї був безсимптомний перебіг хвороби", - каже лікар Коен. Він твердить, що лікарі і надалі вивчатимуть цей випадок.
До цього часу три перші офіційно підтверджені випадки коронавірусу у Франції були зафіксовані 24 січня.
Із них двоє людей були з Китаю, звідки поширився коронавірус, а третій хворий був близьким родичем.
Те, що тепер виявлено новий випадок коронавірусу, означає, що хвороба потрапила Францією раніше, ніж вважали. А це може змінити розуміння того, як вона поширюється.
Раніше вважали, що перший випадок передачі коронавірусу від людини до людини стався у Німеччині, де чоловік заразився від хворих колег з Китаю, які перебували у Німеччині між 19 і 22 січня.
Нещодавно графік поширення коронавірусу переглянули і у Сполучених Штатах. Посмертний розтин хворого у Каліфорнії показав, що перша смерть, пов'язана з коронавірусом, сталася майже на місць раніше, ніж вважали до того.
Лікар Коен розповів, що нещодавно став переглядати усі медичні карти пацієнтів із симптомами на грип за грудень 2019-січень 2020 року.
У 14 з таких пацієнтів були взяті мазки.
"Ми провели повторні тести мазків з носа пацієнтів, у яких на той час був інший діагноз, аби перевірити ці зразки на коронавірус", - пояснив він.
"Із 14 тестів один виявився позитивним. Ми провели тест повторно, аби переконатися, що помилки немає. Другий тест так само виявився позитивним."
Лікарі повідомили про це Національну агенцію з охорони здоров'я і закликали інших вірусологів провести повторні тести зразків пацієнтів на Covid-19 в інших лікарнях.
Деталі дослідження, проведеного французькими лікарями, будуть оприлюднені цього тижня у International Journal of Antimicrobial Agents.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52461444' lang='ukr' type='mono' source_url='https://www.bbc.co.uk/ukrainian/news-52461444' term='COVID'>
Провідна лікарка, що боролася з Covid-19 у Нью-Йорку, наклала на себе руки
Американська лікарка Лорна Брін, яка перебувала на передовій боротьби з Covid-19 у Нью-Йорку, наклала на себе руки.
Американська лікарка Лорна Брін, яка перебувала на передовій боротьби з Covid-19 у Нью-Йорку, наклала на себе руки.
"Вона намагалася виконувати свою роботу і це її вбило", - заявив у розмові з виданням The New York Times батько померлої.
Нью-Йорк є епіцентром поширення коронавірусу в США. Тут померли понад 17 тисяч людей, тоді як по всій країні - понад 56 тисяч.
За словами батька Лорни Брін, востаннє, коли вони розмовляли, вона здалася йому "відстороненою" і розповідала про те, як пацієнти з Covid-19 помирають ще до того, як медики встигають вивезти їх з машини швидкої допомоги.
"Вона справді перебувала на передовій боротьби. Вона є жертвою так само, як усі інші, хто загинув ", - каже батько померлої.
Лорна Брін очолювала департамент невідкладної допомоги в лікарні на Манхеттені, куди потрапили чимало хворих на Covid-19.
У заяві лікарні про смерть пані Брін її називають героїнею.
Нещодавно вона сама підхопила коронавірус, після чого її відправили на самоізоляцію. Через півтора тижні Брін спробувала повернутися до роботи, але її знову відправили додому.
Вона пішла з життя у Шарлоттсвілі, штат Вірджинія, де перебувала разом із родиною.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52431273' lang='ukr' type='mono' source_url='https://www.bbc.co.uk/ukrainian/news-52431273' term='COVID'>
Коронавірус спричинив бунт у СІЗО Чернівців, є поранені

Обережно, історія містить фото, які можуть вразити чи засмутити через зображення поранених людей.
У чернівецькому слідчому ізоляторі 25 квітня стався бунт проти дій адміністрації установи, яка помістила до камери підозрюваного з підтвердженим випадком коронавірусу.
Про це повідомила уповноважена з прав людини в Україні Людмила Денісова, яка взяла ситуацію на контроль та перевірила інцидент.
Внаслідок події в'язні завдали собі численних поранень, а хворого ув'язненого тримають в окремій камері.
У СІЗО перебувають люди, провина яких ще не доведена. Щодо них ще тривають судові процеси.
Пані омбудсмен повідомила, що близько 23 години 24 квітня, ув'язнені "почали висловлювати масове невдоволення прийняттям до СІЗО новоприбулого з підтвердженим діагнозом - коронавірусна хвороба COVID-19"
Через це ув'язнені виказували обурення, заклики до непокори та забарикадувалися.
Зранку 25 квітня керівник СІЗО оголосив тривогу й наглядачі спробували зайти до кількох камери, але їм чинили спротив.
До сімох ув'язнених застосували фізичну силу, а на одного одягнули кайданки.
"На знак протесту троє ув'язнених завдали собі тілесних ушкоджень, порізавши передпліччя. Один із в'язнів мав венозну кровотечу. Для надання йому допомоги викликали карету швидкої медичної допомоги, його вивезли за межі СІЗО", - повідомила Денісова.
Зараз в СІЗО триває службова перевірка, а хворий на коронавірусну хворобу COVID-19 перебуває в окремій камері в ізольованому блоці, передбаченому для перебування осіб з підозрою чи захворюванням на коронавірус.
Стан його здоров'я задовільний, додала пані Денісова.
Згодом вона додала, що перевірила інформацію про всіх хворих на коронавірусну хворобу в СІЗО країни. Таких більше не виявили.
Через коронавірус у в'язницях всього світу вигадують схеми уникнення зараження в'язнів. в деяких країнах їх навіть відпускають додому чи переводять під домашній арешт.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51963611' lang='ukr' type='mono' source_url='https://www.bbc.co.uk/ukrainian/news-51963611' term='COVID'>
Князь Монако Альбер II підхопив коронавірус
Князь Монако Альбер II захворів на коронавірус, повідомили в його пресслужбі. Тест на хворобу показав позитивний результат.
Князь Монако Альбер II захворів на коронавірус, повідомили в його пресслужбі. Тест на хворобу показав позитивний результат.
В повідомленні йдеться, що його стан здоров'я наразі не викликає занепокоєння.
Упродовж найближчого часу 62-річний Альбер II виконуватиме свої обов'язки з дому.
Він став першим чинним лідером держави, в якого виявили коронавірус.
Раніше у ЗМІ фігурувала інформація, що хворобу діагностували в президента Бразилії Жаїра Болсонару, проте офіційно це заперечили.
Водночас чимало інших політиків та держслужбовців з різних країн уникнути зараження не змогли.
Минулого тижня коронавірус діагностували в заступниці міністра охорони здоров'я Британії і члена парламенту Надін Дорріс. Вона розповідала, що в якийсь момент почувалася "досить кепсько", але припустила, що "найгірше вже позаду".
Також підозра на Covid-19 підтвердилася у міністра внутрішніх справ Австралії Пітера Даттона - політика поклали до лікарні, він розповідав, що почувається добре.
Серед заражених і головнокомандувач збройних сил Польщі Ярослав Міка. Хворобу виявили після того, як він повернувся з Німеччини.
До цього позитивний результат на коронавірус показав тест Нікола Дзингаретті, лідера Демократичної партії Італії, яка входить до правлячої коаліції.
На самоізоляції перебуває прем'єр-міністр Канади Джастін Трюдо - упродовж двох тижнів він працюватиме з дому, оскільки коронавірус виявили в його дружини Софі Грегуар-Трюдо. У пресслужбі прем'єра запевняють, що вона почувається добре. В самого прем'єра симтомів хвороби немає.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52369928' lang='ukr' type='mono' source_url='https://www.bbc.co.uk/ukrainian/news-52369928' term='COVID'>
Кім Чен Ин захворів? Південна Корея заперечує чутки
Повідомлення про те, що північнокорейський лідер Кім Чен Ин перебуває у важкому стані після операції на серці, не відповідають дійсності. Про це заявила влада Південної Кореї.
Повідомлення про те, що північнокорейський лідер Кім Чен Ин перебуває у важкому стані після операції на серці, не відповідають дійсності. Про це заявила влада Південної Кореї.
Це не перша хвиля чуток і спекуляцій про здоров'я Кім Чен Ина, й усі раніше заперечували.
Зараз вже адміністрація президента Республіки Корея заявила, що з КНДР не надходить жодних сигналів про те, що 36-річний правитель дійсно важко хворий.
15 квітня Кім Чен Ин не був присутній на святкуванні дня народження свого діда, засновника КНДР Кім Ір Сена. Це одне з головних свят в країні.
Кім Чен Ин раніше ніколи не пропускав цього свята, і багатьом здалося малоймовірним, що керівник КНДР міг просто пропустити церемонію.
Його відсутність неминуче породила чутки і спекуляції, але їх неможливо підтвердити.
Кім Чен Ин останній раз з'являвся в офіційних новинах КНДР 12 квітня. У замітці йшлося, що він проінспектував групу ударної авіації, але дату події не вказали. На фотографіях північнокорейський лідер виглядав розслабленим і спокійним, як і завжди.
З державних ЗМІ також відомо, що за день до цього він головував на політичних зборах. Однак відтоді його на публіці не бачили.
Минулого тижня у КНДР відбулися випробування боєголовки, але про присутність лідера на них нічого не повідомляли, хоча зазвичай він не пропускає запуски ракет.
КНДР - одна з найбільш закритих країн у світі; до того ж, із січня її кордони повністю закрили через пандемію Covid-19. Це ще більше ускладнило і так непростий процес отримання і верифікації інформації звідти.
Перші чутки про хворобу Кім Чен Ина з'явилися у вівторок на новинному сайті, який організували перебіжчики з КНДР.
Анонімне джерело розповіло Daily NK, що з минулого серпня північнокорейський лідер страждає на серцево-судинні захворювання, і що нібито його стан погіршився після декількох відвідин гори Пектусан.
Це повідомлення, базоване на одному анонімному джерелі, почали поширювати новинні агенції та міжнародні видання.
Потім з'явилися новини про те, що розвідслужби Південної Кореї і США перевіряють цю інформацію.
Після цього американські видання вийшли з заголовками про те, що лідер КНДР перебуває у важкому стані після операції на серці.
Однак уряд Південної Кореї відкинув ці повідомлення.
Засумнівалися у них і джерела агенції Reuters у китайській розвідці.
Однак варто зазначити, що інформацію про операцію на серці ніхто наразі ні заперечує.
Пекін і Сеул відкидають лише чутки про те, що північнокорейський лідер серйозно хворий.
У КНДР населенню зазвичай не повідомляють інформацію про здоров'я керівництва країни.
У 2014 році Кім Чен Ин зник з публічного життя на 40 днів, викликавши безліч чуток. Стверджували навіть, що його повалили в результаті перевороту.
Кім повернувся - але був помічений із тростиною. Державні ЗМІ визнали, що верховний лідер має "некомфортний фізичний стан", але залишили без відповіді чутки про подагру.
Порядок успадкування в разі смерті північнокорейського лідера неочевидний. Самого Кім Чен Ина його батько роками готував до ролі лідера держави, щоб забезпечити владу Кімів.
Зараз найочевиднішим кандидатом видається сестра лідера Кім Йо Чжон. У її жилах тече кров династії Пекту, як називають династію Кимов - на честь священної гори Пектусан.
Вона бере активну участь у суспільному житті. У березні виступила зі своєю першою публічною заявою, а раніше часто з'являлася поруч із братом на важливих заходах.
Однак наразі лишається лише чекати офіційної реакції Пхеньяна на чутки про хворобу лідера.
У тому, що стосується здоров'я керівництва Північної Кореї, ми переважно блукаємо в пітьмі.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51912756' lang='ukr' type='mono' source_url='https://www.bbc.co.uk/ukrainian/features-51912756' term='COVID'>
Коронавірус. Україна наближається до надзвичайного стану. Що це таке?
По тому, як поширення коронавірусу світом визнано пандемією, низка країн, серед яких США, Іспанія і навіть Сербія, запровадили надзвичайний стан.
По тому, як поширення коронавірусу світом визнано пандемією, низка країн, серед яких США, Іспанія і навіть Сербія, запровадили надзвичайний стан.
В Україні ж обмеження поки що вводяться рішеннями окремих державних і місцевих органів.
У своєму зверненні в понеділок президент Зеленський закликав уряд ужорсточити обмежувальні заходи через поширення коронавірусу, включно із зупинкою міжобласного транспорту і метро.
Водночас за ініціативою МОЗ у вівторок депутати планують ухвалити окремий закон, щоб побороти поширення хвороби в Україні.
Очікується також, що у вівторок може відбутися засідання РНБО.
І президентські, і урядові пропозиції мають багато спільного з надзвичайним станом.
Тож якими конкретно будуть заходи, що, за задумом влади, мають обмежити і припинити поширення коронавірусу в Україні?
В оприлюдненому 16 березня відеозверненні президент порекомендував уряду з 18 березня зупинити залізничне та автобусне сполучення всередині країни через загрозу розповсюдження коронавірусу.
"Мініфраструктури з 12:00 дня 18 березня заборонити авіа, автобусне та залізничне міжміське та міжобласне перевезення. Заборонити роботу метрополітенів", - заявив Володимир Зеленський.
Він також порекомендував "заборонити проведення масових заходів до 10 осіб, включно з обрядами та церемоніями".
Володимир Зеленський також хоче, щоб депутати продовжували працювати, - всупереч їхнім власним планам, також озвученим в понеділок.
Ще у п'ятницю, 13 березня, міністр охорони здоров'я України Ілля Ємець представив народним депутатам проєкт Закону "Про першочергові рішення, пов'язані з запобіганням, профілактикою та ліквідацією коронавірусу COVID-19, інших інфекційних захворювань пов'язаних з ним, а також дій при кризових ситуаціях щодо запобігань поширенню епідемії".
За повідомленням МОЗ, депутати підтримали законопроєкт і внесли кілька змін до нього. Проте тексту самого законопроєкту на сайті Верховної Ради немає.
Законопроєкт передбачає такі кроки:
Заходи із рекомендацій президента та переліку МОЗ досить схожі на ті, до яких влада може вдаватися, запроваджуючи надзвичайний стан. Більше того, пандемія є у переліку ситуацій, коли теоретично надзвичайний стан стає можливим.
Зокрема, у відповідному законі йдеться про те, що надзвичайний стан може запроваджуватися у разі "виникнення особливо тяжких надзвичайних ситуацій техногенного та природного характеру (стихійного лиха, катастроф, особливо великих пожеж, застосування засобів ураження, пандемій, панзоотій тощо), що створюють загрозу життю і здоров'ю значних верств населення".
Втім, попри те, що у світі поширення коронавірусу визнано пандемією, в Україні наразі є лише 5 підтверджених випадків захворювання на коронавірус. А закон твердить, що "надзвичайний стан вводиться лише за наявності реальної загрози безпеці громадян,… усунення якої іншими способами є неможливим".
Крім того, сама процедура запровадження надзвичайного стану також є дещо іншою, ніж пропонує президент та МОЗ.
За законом, надзвичайний стан запроваджується указом президента, який підлягає затвердженню Верховною Радою України протягом двох днів з моменту звернення Президента України.
За умов, що вимагають невідкладних заходів для врятування населення або недопущення загибелі людей, надзвичайний стан може бути введено без попередження.
Проте запроваджуючи надзвичайний стан президент має чітко
Доцільність таких норм особливо зрозуміла нині, коли заяви окремих представників влади щодо термінів та умов якихось обмежувальних заходів різняться і створюють плутанину.
Закон також диктує і часові обмеження для надзвичайного стану, - його можна вводити щонайбільше на місяць, і потім подовжувати ще на 30 днів, але так само за згоди Верховної Ради.
Під час надзвичайного стану повноваження президента, парламенту, уряду та інших центральних органів влади, а також судів, органів прокуратури України, та слідчих органів не може бути припинено.
При цьому Верховна Рада має працювати у сесійному режимі увесь період надзвичайного стану, тоді як зараз депутати збираються змінити розклад своєї роботи так, щоб до 3 квітня працювати у комітетах.
Те, що може відбуватися із запровадженням надзвичайного стану, багато у чому перетинається із вже озвученими кроками, до яких планує вдатися українська влада, фактично, не запроваджуючи надзвичайний стан.
Серед них, зокрема, і такі:
Крім того, у випадку виникнення  "особливо тяжких надзвичайних ситуацій техногенного та природного характеру", до яких можна віднести і поширення коронавірусу, влада може вдатися і до додаткових заходів, серед яких:
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52280808' lang='ukr' type='mono' source_url='https://www.bbc.co.uk/ukrainian/features-52280808' term='COVID'>
Фейки про коронавірус у соцмережах: 7 правил інформаційної гігієни
Дезінформація про коронавірус Covid-19 заполонила інтернет і соцмережі. Експерти закликають користувачів дотримуватись інформаційної гігієни.
Дезінформація про коронавірус Covid-19 заполонила інтернет і соцмережі. Експерти закликають користувачів дотримуватись інформаційної гігієни.
Що можете зробити ви, щоб зупинити поширення неправдивої інформації?
Ви, звичайно, хочете, щоб ваші рідні та близькі були в курсі останньої інформації про епідемію. Тому коли ви самі отримуєте нову інформацію, - електронною поштою, у WhatsApp, Facebook або Twitter - то, можливо, поспішаєте поділитися нею.
Однак, на думку експертів, перше, що ви можете зробити для боротьби з дезінформацією, - зупинитися і подумати.
Розсилки у соцмережах і месенджерах про коронавірус часто викликають паніку.
Перш ніж переслати повідомлення, подумайте, яка вірогідність того, що це фейк, і якщо у вас виникають сумніви - не надсилайте.
Перш ніж переслати повідомлення, запитайте себе - звідки йде ця інформація?
Якщо джерело - "подруга мого друга" або "сусід колеги моєї тітки", то це майже завжди означає, що інформація - вигадка.
У Facebook на початку березня став популярним пост з порадами від "мого дядька з магістерським дипломом ". Сайт Snopes вважає, що він вперше з'явився на сторінці 84-річного англійця.
Цим постом у своєму Instagram поділився телеведучий з Гани, звідти він перекочував до індійських католицьких груп, потім - у WhatsApp і Twitter.
В міру того, як пост ширився мережею, він змінювався. У деяких версіях залишалися розумні поради, наприклад, мити руки. Але вони супроводжувалися неправдивими рекомендаціями про те, як діагностувати вірус.
"Служби охорони громадського здоров'я, такі як ВООЗ, британська Національна служба охорони здоров'я та Центр контролю над поширенням захворювань в США, залишаються найнадійнішими джерелами інформації", - говорить Клер Мілн з британської фактчекінгової організації Full Fact.
Звертати увагу потрібно тільки на офіційні заяви цих організацій.
Експерти можуть помилятися, але вони - значно надійніші за анонімного "знайомого лікаря" або дядька з дипломом.
Зовнішній вигляд буває оманливим, і багато фейків створюють так, щоб вони були схожі на документи з офіційних джерел.
Їхні автори імітують великі новинні організації, зокрема ВВС, та урядові установи.
Імітувати бланки ЗМІ та державних установ, як і офіційні акаунти організацій в соцмережах, нескладно. Ще один з методів авторів фейків - накласти текст на скріншот з випуску новин.
Великі літери та невідповідні шрифти можуть бути індикаторами підробки, пояснює Клер Мілн з Full Fact.
Тому в соцмережах інформацію потрібно шукати тільки на перевірених акаунтах новинних та урядових організацій, а також відомих громадських груп.
Якщо ви отримали пост або відео, яке виглядає підозріло, то краще їх перевірити.
Не потрібно пересилати повідомлення своїм друзям і близьким, якщо у вас є сумніви щодо їх правдивості. Це радше створює проблеми, ніж допомагає вирішувати їх, тому не варто ділитися інформацією "просто про всяк випадок".
Багато людей викладають сумнівні пости у групи чи спільноти експертів з проханням підтвердити або спростувати інформацію.
Так робити корисно, але перш ніж поділитися постом, переконайтеся, що ви чітко дали зрозуміти, що маєте сумніви та хочете отримати пораду.
Також пам'ятайте, що усі викладені вами фото, якщо ними почнуть активно ділитися, можуть втратити первісний контекст.
У WhatsApp циркулює дуже популярний фейк про коронавірус.
Кілька десятків людей з різних країн надіслали його ВВС. Це аудіофайл з голосом людини, яка нібито переказує рекомендації "колеги, у якого є друг-лікар".
Файл містить як корисні, так і неправдиві поради.
Поєднання фактів і вигадки - один з головних принципів пропаганди. Коли ви отримуєте, наприклад, список рекомендацій, то легко прийняти на віру все, якщо ви точно знаєте, що один з пунктів - правильний. Але фейком може виявитися половина або третина пунктів.
Вірусною стає інформація, яка викликає у нас емоції, - страх, занепокоєння, засмучення або радість.
"Страх - одна з головних рушійних сил дезінформації, завдяки страху вона процвітає", - говорить експерт Клер Вордл з організації First Draft, яка допомагає журналістам боротися з дезінформацією.
Неспокій та тривогу автори фейків часто намагаються викликати за допомогою закликів до негайних дій.
"Люди завжди хочуть допомогти близьким, тому, коли вони бачать слова "Поради для запобігання ВІРУСУ!" або "Вживайте ці ліки!", то відразу хочуть щось зробити", - говорить пані Вордл.
Ви ділитесь інформацією, тому що знаєте, що вона правдива, чи тому що вона відповідає вашій картині світу?
Карл Міллер з Центру аналізу соціальних медіа в інституті Demos вважає, що ми найчастіше ділимося постами, які підтверджують наші уявлення про світ.
"Ми найбільш вразливі для дезінформації у той момент, коли активно погоджуємося з нею, - говорить він. - Саме цієї миті варто пригальмувати".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52270251' lang='ukr' type='mono' source_url='https://www.bbc.co.uk/ukrainian/features-52270251' term='COVID'>
Симптоми коронавірусу: які вони і як захиститися від хвороби
Коронавірус поширився вже майже в усьому світі. То які симптоми має ця хвороба і як від неї захиститися?
Коронавірус поширився вже майже в усьому світі. То які симптоми має ця хвороба і як від неї захиститися?
Найкраще - регулярно та ретельно мити руки, бажано з милом та водою.
Коронавірус поширюється, коли заражена людина під час кашлю або чхання виділяє маленькі крапельки, які містять вірус, у повітря.
Вони можуть викликати інфекцію, якщо ви їх вдихнете, або торкнетеся поверхні, на якій вони осіли, а потім - своїх очей, носа чи рота.
Отже, головні шляхи запобігти поширенню інфекції - кашляти і чхати у серветки, не торкатися обличчя немитими руками і уникати тісного контакту із зараженими людьми.
На думку медичних експертів, медичні маски не забезпечують ефективного захисту.
Кінець Youtube допису , автор: BBC News Україна
Коронавірус інфікує легені. Симптоми починаються з лихоманки, що супроводжується сухим кашлем, який може призвести до проблем з диханням.
Кашель називають сухим, коли він є лоскітливим і подразнюючим, при ньому не виділяється мокротиння.
Неперервним є кашель, який не зупиняється понад годину або у вас є три чи більше нападів кашлю за добу. Цей кашель значно гірший, ніж звичайний кашель, який у вас коли-небуть був.
Ще одним симптомом коронавірусу є утруднене дихання, задуха, стискання в грудях.
Підвищена температура вище 37,8С також може змусити вас відчувати жар, холод чи тремтіння.
Повідомляється також про біль у горлі, головний біль та діарею, а також про втрату нюху та смаку.
Про те, що втрата нюху та смаку можуть бути важливими ознаками коронавірусу, стверджували британські дослідники.
Однак, вони є й симптомами й інших респіраторних інфекцій, як-от звичайна застуда.
Тому насамперед мають насторожити лихоманка і кашель - ці симптоми залишаються найважливішими ознаками Covid-19.
В середньому симптоми починають з'являтися через п'ять днів, однак у деяких людей вони можуть проявитися набагато пізніше.
За даними Всесвітньої організації охорони здоров'я (ВООЗ), інкубаційний період триває до 14 днів, але деякі дослідники кажуть, що він може тривати до 24 днів.
Люди найбільш заразні, коли мають симптоми, але існують припущення, що поширювати вірус вони можуть ще до появи симптомів.
Ранні симптоми легко сплутати з іншими респіраторними захворюваннями, зокрема застудою та грипом.
Будь ласка, оновіть браузер, щоб побачити повну версію мапи
Джерело: Університет Джонса Гопкінса (Балтимор, США), місцева влада
Цифри оновлені
                    
                        7 травня 2020 р., 10:33 GMT+3
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52182735' lang='ukr' type='mono' source_url='https://www.bbc.co.uk/ukrainian/features-52182735' term='COVID'>
Нові міфи про коронавірус: лимони, комарі та донори крові
Якщо ви хочете зробити безкоштовний тест на Covid-19 і готові заради цього стати донором крові, то це погана ідея. Хоча б тому, що в банках крові донорів не перевіряють на коронавірус.
Якщо ви хочете зробити безкоштовний тест на Covid-19 і готові заради цього стати донором крові, то це погана ідея. Хоча б тому, що в банках крові донорів не перевіряють на коронавірус.
Комарі можуть переносити страшні хвороби, але доказів їхньої причетності до пандемії Covid-19 немає.
Лимони багаті на вітамін С. Але він не захистить вас від зараження.
</doc>
<doc docid='bbc_features-52565417' lang='ukr' type='mono' source_url='https://www.bbc.co.uk/ukrainian/features-52565417' term='COVID'>
Коронавірус мутує: вчені мізкують над наслідками
Американські та британські дослідники виявили сотні мутацій вірусу, який викликає захворювання Covid-19.
Американські та британські дослідники виявили сотні мутацій вірусу, який викликає захворювання Covid-19.
Але ще ніхто не встановив, що це буде означати для поширення вірусу серед людей та наскільки ефективною може бути вакцина.
Немає нічого дивного в тому, що віруси мутують. Питання полягає в тому, які з цих мутацій насправді можуть зробити захворювання більш тяжким та заразним.
Попереднє дослідження у США показало, що одна конкретна мутація - D614G - стає домінуючою і може зробити захворювання більш заразним.
Результати цього дослідження ще не перевірили інші науковці і його офіційно не публікували.
Дослідники з Національної лабораторії Лос Аламос в штаті Нью-Мексико відстежують зміну "шипа", який надає вірусу його виразної особливої форми. Для дослідження вони використовують базу даних Global Initiative on Sharing All Influenza Data (GISAID).
Дослідницька група проаналізувала дані з Британії щодо хворих на коронавірус у Шеффілді. Хоча вчені виявили, що люди з такою мутацією вірусу, схоже, мають більшу кількість коронавірусу у своїх зразках, науковці не знайшли доказів того, що ці люди хворіли тяжче або довше перебували в лікарні.
"Мутації не є поганою річчю"
Ще одне дослідження Університетського коледжу Лондона (UCL) виявило 198 повторюваних мутацій вірусу.
Один з його авторів, професор Франсуа Баллу, повідомив: "Мутації самі по собі не є поганою річчю, і немає нічого, що дозволяє припустити, що SARS-CoV-2 мутує швидше або повільніше, ніж очікувалося".
"Поки що ми не можемо сказати, чи стає SARS-CoV-2 більш або менш смертельним та заразним", - додав науковець.
У дослідженні з Університету Глазго, в якому також аналізували мутації, наголошується, що ці зміни не дорівнюють різним штамам вірусу. Науковці зробили висновок, що наразі циркулює лише один тип вірусу.
Моніторинг невеликих змін у структурі вірусу важливий для розробки вакцин.
Наприклад, вірус грипу мутує так швидко, що щороку доводиться коригувати вакцину, аби справлятися зі специфічним штамом, який циркулює.
Багато вакцин Covid-19, які зараз розробляють, націлюють на характерні "шипи" вірусу.
Ідея полягає в тому, що отримання організмом вміння розпізнавати цей унікальний "шип" допоможе йому боротися з усім вірусом. Але якщо цей "шип" зміниться, розроблена таким чином вакцина може стати менш ефективною.
Наразі все це - теоретично. Вчені поки не мають достатньо інформації, щоб сказати, що означатимуть зміни геному вірусу.
Докторка Люсі ван Дорп, співавторка дослідження Університетського коледжу Лондона, заявила, що можливість аналізу великої кількості вірусних геномів може бути "неоціненною для зусиль з розробки ліків".
Проте вона сказала BBC: "Я люблю геноми, але тільки якщо вони можуть багато розповісти".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52431277' lang='ukr' type='mono' source_url='https://www.bbc.co.uk/ukrainian/news-52431277' term='COVID'>
У Почаєві вже 80 випадків коронавірусу: влада проситиме про надзвичайний стан
Влада Кременецького району на Тернопільщині, де розташоване місто Почаїв та Почаївська лавра, проситиме центральну владу запровадити надзвичайний стан через різке зростання захворюваності на коронавірус.
Влада Кременецького району на Тернопільщині, де розташоване місто Почаїв та Почаївська лавра, проситиме центральну владу запровадити надзвичайний стан через різке зростання захворюваності на коронавірус.
За останню добу в районі зафіксували 27 нових випадків хвороби, а 20 з них у місті Почаїв та передмісті - селищі Старий Почаїв.
Про це повідомив керівник районної державної адміністрації Вячеслав Онишкевич.
"Завершилось позачергове засідання районної комісії з техногенно-екологічної безпеки та надзвичайних ситуацій при Кременецькій райдержадміністрації. Окрім додаткових обмежувальних заходів на території міста Почаїв та Кременецького району, зважаючи на критичний ріст захворюваності на COVID-19 та протидії поширенню епідемії коронавірусу, вирішили максимально посилити заходи надзвичайної ситуації", - написав пан Онишкевич.
Комісія вирішила звернутись за допомогою до обласної влади.
"Є різке зростання, в районі вже 110 підтверджених результатів. Якщо за п'ять днів ситуація не зміниться, то звертаємось до області ініціювати процедуру введення надзвичайного стану", - розповів співрозмовник ВВС News Україна у місцевій владі.
Він визнає, що на місці вже не розуміють, як зупинити спалах, й не мають для цього сил і засобів. А допомога з області та Києва не надходить.
При цьому співрозмовник допускає, що якби в Почаєві провести пів тисячі ПЛР-тестувань на коронавірус у керівників та працівників головних підприємств, то результат багато кого вжахнув би.
З 22 квітня влада району повністю заборонила в'їзд та виїзд мешканців міста Почаїв через спалах коронавірусу у містечку на 8 тисяч людей. Тоді хворих було 43, а сьогодні вже близько 80.
Одним з можливих місць спалаху коронавірусу у місті вважається Почаївська лавра.
Попри заборону влади, Лавра не зачинялась на Вербну неділю та Великдень і приймала на служби сотні вірян.
Про можливий спалах коронавірусу у лаврі стало відомо наприкінці березня, коли молдовські паломники після відвідання лаври захворіли корона вірусною хворобою. Проте лавра це заперечувала.
Зараз відомо про майже десять хворих священнослужителів та членів їхніх родин, які мають стосунок до Почаївської лаври. Частина з них вже лікується в Олександрівській лікарні Києва.
Керівництво лаври тільки 21 квітня закрило святиню для відвідувачів після того, як влада району заблокувала все місто.
Наразі медики не можуть провести тестування на коронавірус серед мешканців Почаївської лаври.
В Києві через спалах коронавірусу закрили Києво-Печерську лавру та кілька інших монастирів.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52399839' lang='ukr' type='mono' source_url='https://www.bbc.co.uk/ukrainian/features-52399839' term='COVID'>
Гіди у Чорнобильській зоні: скільки за це платять і що треба
...
Минулого року Чорнобильську зону офіційно відвідало 124 тисячі туристів, більшість - іноземці.
Після серіалу HBO "Chernobyl" і до початку всесвітнього карантину Зона була найпопулярнішою туристичною локацією України.
При цьому, розповіді про "світіння Чорнобиля" вночі й тварин-мутантів у лісах України - міфи, у які всерйоз вірять люди, що вперше їдуть у Зону відчуження.
Але Чорнобильська зона залишається місцем найбільшої техногенної катастрофи із забрудненими радіацією місцями, де туристів мають супроводжувати професійні гіди.
Як саме готують "легальних сталкерів"?
"Найпопулярніше питання від туристів: чи є тут у вас тварини-мутанти? А іноді питають, чи Чорнобильська зона ночами світиться", - розповідає BBC News Україна гід Марія Пісоцька.
Вона працює з іноземними групами у Зоні відчуження вже більше року.
Зізнається, що хоча й спілкуватися з іноземцями цікаво, але міфів про Чорнобиль і радіацію в їхніх головах справді багато.
"І от ми намагаємося їх викорінити. Намагаємося пояснити, що "Дуга" вночі не світиться і двоголові ведмеді тут не бігають", - сміється Марія.
Студентка Анастасія Ломакіна - гід-початківець.
"Я повернулася зі стажування у Франції, де була пів року, і зрозуміла, що хочу представляти Україну. Гід у Чорнобильській зоні - одна з таких можливостей", - каже дівчина.
"Тури до Чорнобиля - це не розвага, це скоріше освіта. Чорнобильська зона стала візитівкою України", - додає вона.
Специфічній професії гіда у Зоні відчуження Анастасія навчається через проєкт Chornobyl Guide's School.
Це сайт, де зібрані лекції про те, що повинен знати провідник туристів у Чорнобильській зоні: від історії аварії на ЧАЕС 26 квітня 1986 року до радіаційної безпеки та правил поводження при зустрічі з дикими тваринами. А також курс першої допомоги.
Загалом там 24 години лекцій та майстер-класів, які читають відомі у "чорнобильській тематиці" люди.
Наприклад, Олексій Бреус, колишній оператор 4-го блоку ЧАЕС та очевидець перших днів після вибуху на станції. Він описує саму аварію та її причини.
Чи Олександр Сирота з громадської ради при Держагентстві управління Зоною відчуження - уродженець Прип'яті, який розповідає про маршрути та локації у Зоні.
Або ж Денис Вишневський, зоолог та радіоеколог Чорнобильського біосферного заповідника, що вивчає природу у Зоні відчуження. Він говорить про флору і фауну, яка розвивається там після евакуації людей.
Анастасія Ломакіна зізнається, що лекції впливають ще й емоційно - особливо про хронологію аварії 1986 року: "Не лякають, але дають можливість дізнатися".
Окрім лекцій студент "Чорнобильської школи гідів" має провести вісім практичних виїздів у Зону відчуження з реальними туристичними групами, щоб подивитися, як працюють досвідчені гіди.
Далі - онлайн-іспит.
Якщо студент його здає, то отримує сертифікат.
Вартість курсу - 8 тис. грн. У "Школі гідів" кажуть, що це фактично вартість восьми туристичних поїздок у Зону відчуження.
"Гіди фактично стають амбасадорами країни, тому важливо, щоб вони розповідали достовірну інформацію", - каже BBC News Україна Олена Фоміна, засновниця проєкту Chornobyl Guide's School.
Вона також керує туристичною компанією Gamma Travel, яка проводить тури в Чорнобильську зону.
Олена зізнається, що її завжди непокоїло питання гідів - щоб іноземці потім не розносили по світу фейки про тотальну радіацію в Україні та мутантів у лісах біля її столиці.
"Потрібні кваліфіковані спеціалісти, які б представляли не лише Зону, а й імідж України", - говорить Олена Фоміна.
Студентів "Школи гідів", наприклад, навчають представляти назву Чорнобиля в українській транслітерації - Chornobyl.
Окрім того, вчать, як поводити себе з неадекватними туристами і коли слід зупиняти тур та викликати поліцію.
Так само попереджають про "хотспоти" (локації з високим радіаційним випромінюванням) і місця, куди не можна пускати туристів.
Скажімо, у Прип'яті заходити у будь-яку будівлю тепер заборонено - відповідальність за це несуть саме гіди. До речі, ця відповідальність адміністративна - за недотримання правил гідів оштрафують.
"Навчаємо гідів у жодному випадку не контактувати з дикими тваринами, а максимально швидко забрати групу від них. Треба бути обережними з тваринами, які раптом наближаються до людей - це може бути через сказ", - пояснює Олена Фоміна.
"Важливо, щоб людина розуміла, що таке радіаційна безпека, могла надавати першу допомогу і знала безпечні, проміряні маршрути", - додає засновниця "Школи гідів".
Зараз у Чорнобильській зоні близько 20 офіційно затверджених маршрутів. Знати їх та орієнтуватися на місці має кожен гід.
З туристичним бумом у Чорнобильську зону зросла і популярність професії "чорнобильського гіда".
Ними стають і ті, хто гарно знає англійську та хоче підзаробити. Хоча іноземна мова - не головна вимога: є багато українсько- та російськомовних турів.
У гіди йдуть і просто "ідейні люди", яким подобається романтика покинутої людьми Зони, створена фільмом "Сталкер" Тарковського чи однойменною грою.
Вік тих, хто хоче стати гідом - 20-30 років - люди, "які ще шукають себе".
Зарплати ж гідів варіюються залежно від досвіду та готовності виїжджати у Зону відчуження.
"Якщо людина хоче працювати і знає мову, то можна говорити про зарплату в 40-60 тис. грн на місяць. Це за чотири-п'ять робочих днів на тиждень", - каже Олена Фоміна.
Майже завжди доведеться працювати у п'ятницю та вихідні дні - така специфіка туристичної галузі.
У 2020 році у Чорнобильській зоні очікували до 200 тис. туристів - "відкладений ефект" серіалу HBO, який досі має один із найвищих рейтингів IMDB за всю історію.
Але з середини березня всі тури припинилися на невизначений час.
"Пандемія COVID-19 збила літак під назвою "чорнобильський туризм 2020" на моменті його зльоту", - констатує Олена Фоміна.
За її словами, чорнобильські туроператори досі не мають чітких прогнозів, коли галузь може відродитися.
Утім, є два основні сценарії.
"Перший, коли навіть після закінчення карантину люди майже не подорожуватимуть понад пів року чи навіть рік. Брак коштів через економічну кризу і ризик підхопити COVID-19 - цей мікс не надто вдалий для подорожей. І навіть після карантину кордони будуть закриті певний час", - прогнозує Олена Фоміна.
Другий варіант - швидке відновлення масових турів у Чорнобильську зону.
"Це може бути схожим на перетиснутий потік води у трубі. Люди докладатимуть максимум зусиль, щоб компенсувати негативні емоції позитивом. А найкращий спосіб перезавантаження - вирушити у подорож", - припускає вона.
І додає, що не виключає зростання кількості саме українських туристів до Зони відчуження, поки міжнародні подорожі будуть неможливі чи надто складні.
"Важливо, щоб усі гравці туристичного ринку України не зупинялися зараз, а навпаки, максимально працювали, щоб привернути увагу до туристичних продуктів країни", - закликає Олена Фоміна.
У будь-якому разі, унікальна українська професія "чорнобильського гіда" у постапокаліптичну Зону відчуження не зникне зовсім та буде затребувана у посткарантинній економіці.
Хочете отримувати найважливіші новини в месенджер? Підписуйтеся на наш Telegram або Viber!
...
</doc>
<doc docid='bbc_features-52299178' lang='ukr' type='mono' source_url='https://www.bbc.co.uk/ukrainian/features-52299178' term='COVID'>
Український медик розповів, як бореться з Covid-19 в Італії. Інтерв'ю
Український медик Гліб Бітюков уже другий тиждень працює в Італії - у лікарні, яку переобладнали спеціально для боротьби з пандемією Covid-19.
Український медик Гліб Бітюков уже другий тиждень працює в Італії - у лікарні, яку переобладнали спеціально для боротьби з пандемією Covid-19.
Коли чогось у лікарні не вистачає в Італії і коли чогось не вистачає в Україні - це різні речі, каже він.
Чи приносять родичі передачі до лікарні? Чи купують ліки для хворих на Covid-19? З чого складається захисне вбрання медиків та скільки пацієнтів припадає на одного медбрата? Чи поступаються українські медики італійським?
Про ці та багато інших подробиць свого відрядження Бітюков розповів BBC News Україна. Він є одним із українських медиків, яких влада відправила два тижні допомагати та вчитися у Європі. У Києві Бітюков працює медбратом у 17-й лікарні.
Дивіться наш YouTube! Там більше відео, ніж на сайті.
</doc>
<doc docid='bbc_features-52323396' lang='ukr' type='mono' source_url='https://www.bbc.co.uk/ukrainian/features-52323396' term='COVID'>
Чому церкви ігнорують карантин
Релігійні спільноти у різних частинах світу часто ігнорують поради медиків уникати групових контактів через ризик поширення коронавірусу.
Релігійні спільноти у різних частинах світу часто ігнорують поради медиків уникати групових контактів через ризик поширення коронавірусу.
Спеціальний доповідач ООН з питань свободи релігії Ахмед Шахід закликає уряди країн світу "обмежити деякі прояви релігійних переконань, якщо вони загрожують здоров'ю людей". Це, за його словами, передбачає міжнародне право.
В ексклюзивному інтерв'ю ВВС Ахмед Шахід розповів, що релігійні лідери також мають заохочувати вірян до соціального дистанціювання.
За його словами, "вони зобов'язані, можливо навіть на рівні закону, сприяти добробуту громадян".
Нещодавно християни західного обряду відсвяткували Великдень, і більшість вірян свідомо залишилися вдома. Однак деякі церкви у США проігнорували  карантинні обмеження і провели публічні богослужіння.
Приміром, пастор з Луїзіани Тоні Спелл розповів, що попри заборону масових зібрань, його великоднє богослужіння в церкві Life Tabernacle відвідали 1 тис. людей.
У Пакистані деякі мусульманські священники також ігнорують урядові заборони на зібрання понад 5 осіб.
Країна починає потроху знімати карантинні обмеження, і релігійні лідери закликають дозволити людям збиратися для молитви, особливо під час Рамадану.
Прем'єр-міністр Пакистану Імран Хан пообіцяв обговорити зі священнослужителями заходи, які необхідно вжиті під час священного для мусульман місяця.
Деякі випадки COVID-19 у Пакистані були пов'язані з релігійним рухом "Таблігі Джамаат", члени якого їздили у паломництво на Близький Схід, нехтуючи нормами карантину.
Вважають, що паломники "Таблігі Джамаат" рознесли інфекцію у різні регіони країни. Спалахи інфекції в Індії, Індонезії і Малайзії  також пов'язують з цим релігійним рухом.
У Південній Кореї зафіксували тисячі випадків коронавірусу, багато з яких пов'язані з Церквою Сінчхонджі, - таємною релігійною групою, яка, за деякими свідченнями, більше нагадує секту.
Церква вибачилась і заявила, що співпрацює з владою. Але, за словами посадовців, дехто з її членів відмовляється робити тест на коронавірус.
Вчені та медики неодноразово попереджали, що групові зібрання сприяють поширенню COVID-19 та можуть загрожувати життю людей.
Що ж спонукає вірян збиратися, нехтуючи попередженнями?
Метью Шмітц - католик. Він мешкає в американському штаті Пенсильванія, де через коронавірус усі публічні меси скасували.
Метью каже, що церковне служіння є дуже важливим. А заходи соціального дистанціювання, які діють у продуктових магазинах, можна також застосовувати у місцях відправлення культу.
"Той, хто ратує за роботу магазинів і закриття церков, навіть за умови дотримання заходів безпеки, ставить комерцію вище за Бога".
Він вважає, що фізична присутність у церкві та участь у таїнствах "є засобом передачі Божої благодаті".
"Бажання бути поруч з чоловіком або дружиною вказує не на слабкість вашого кохання, а на його міць. Гадаю, те саме можна сказати про любов до Бога".
Бастіян Рут'єнс - голландський психолог, що спеціалізується на релігії та системах вірувань.
На його думку, реакція на офіційні рекомендації дуже залежить від ставлення людей до уряду. Бастіян пояснює, що у США "існує глибока недовіра до держави - майже на культурному рівні".
"Деякі люди дійсно відкрито не дотримуються порад держави - бо не довіряють їй від самого початку".
Пан Рут'єнс вважає, що такі люди також, ймовірно, не довірятимуть урядовим експертам - вченим і медикам.
"Не можу уявити подібну ситуацію у Нідерландах - такої гострої недовіри до влади та її інститутів у нас немає".
Іноді лідери держав самі заохочують людей до спільної молитви.
Наприклад, президент Танзанії Джон Магуфулі, хімік за фахом, закликав своїх громадян продовжувати ходити до церков і мечетей.
"Коронавірус - це диявол, він не зможе вижити у тілі Христа, він миттєво згорить, -  заявив він під час церковної служби. - Настав час зміцнити нашу віру в Бога".
Хоч Танзанія не запроваджувала режим суворої ізоляції, але школи закрила, а усі громадські зібрання, окрім релігійних, заборонила.
Представник муфтія Танзанії шейх Хасан Саїд Чизенга погоджується з президентом.
"Молитва в мечеті у 27 разів краща за домашню, - каже він. - Вона особливо важлива у ці важкі часи пандемії, адже ми просимо Аллаха допомогти нам перемогти вірус".
Шейх Чизенга каже, що служби в мечетях скоротили і закликали людей принести свої килимки для молитви та частіше мити руки.
Він також зазначив, що готовий припинити роботу Національної ради мусульман Танзанії, якщо в країні запровадять суворий карантин.
Але коронавірус легко передається через руки і поверхні. Тому експерти в галузі охорони здоров'я не вважають подібні заходи адекватними.
Можливість релігійних зібрань пов'язана із фундаментальним правом людини на свободу віросповідання, кажуть експерти.
Однак, на думку Ахмеда Шахіда з ООН, свобода віросповідання має свої межі.
"Право сповідувати свої релігійні переконання обмежене тим, наскільки (одна людина) може завдати шкоди іншій, порушуючи тим самим її права і свободи або наражаючи її здоров'я на небезпеку".
На думку психолога Бастіяна Рут'єнса, ми зіткнулися з вірусом, про який майже нічого не знаємо. А це вимагає термінових заходів.
"Гадаю, зараз дуже важко змінити (поведінку людей), тому без суворих правил не обійтися".
"Уряди країн мають діяти чітко і переконливо, - вважає голландський психолог. - Люди мають відчувати, що влада контролює ситуацію і може авторитетно  інформувати їх про поширення інфекції".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52379652' lang='ukr' type='mono' source_url='https://www.bbc.co.uk/ukrainian/news-52379652' term='COVID'>
Кабмін продовжить карантин до 11 травня. Що відкриють першим
Кабінет міністрів України у середу продовжить термін дії карантину до 11 травня. Про це під час засідання уряду заявив прем'єр-міністр Денис Шмигаль.
Кабінет міністрів України у середу продовжить термін дії карантину до 11 травня. Про це під час засідання уряду заявив прем'єр-міністр Денис Шмигаль.
"Сьогодні будемо продовжувати карантин до 11 травня", - сказав голова уряду.
За його словами, є дві умови початку виходу країни з карантину: перша - протягом 10 днів приріст нових хворих не має змінюватись і має коливатися в районі 5%, друга - лікарні для Covid-19 мають бути заповнені пацієнтами менш як на 50%.
В разі, якщо ці умови будуть виконані до 11 травня, то з цього моменту можна буде говорити про відкриття парків та скверів, закладів торгівлі непродовольчими товарами і частини об'єктів побутових послуг, додав пан Шмигаль.
Раніше прем'єр-міністр Денис Шмигаль, анонсуючи продовження дії обмежувальних заходів, заявив, що в Україні очікуються ще два піки захворюваності.
"Один орієнтовно - це кінець квітня і, орієнтовно, - між 3 і 8 травня", - розповів Шмигаль в інтерв'ю РБК-Україна.
За його словами, система охорони здоров'я наразі завантажена хворими на коронавірус менш як на 10%:
"Це означає, що ми йдемо за так званим позитивним сценарієм. Але це не означає, що в нас цьогоріч не буде піків і сплесків".
Усі країни, які подолали перший пік захворюваності, каже Шмигаль, стоять на порозі нових сплесків:
"У цілому світ у цьому році коронавірус не здолає, і нам у будь-якому випадку доведеться жити в умовах уже нового світу і нових соціальних обмежень", - додав прем'єр.
"Тому ілюзії, що Україні вдалося утримати першу хвилю і що все в порядку, немає. Потрібно вчитися жити в нових умовах".
Станом на 22 квітня в Україні лабораторно підтвердили 6592 випадки коронавірусної інфекції, 467 із них - за останню добу.
Загалом за час спалаху в Україні 174 людини померли, 424 пацієнти одужали.
Найбільше хворих - у Чернівецькій області (1053), Києві (989) та Івано-Франківській області (589).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52282376' lang='ukr' type='mono' source_url='https://www.bbc.co.uk/ukrainian/features-52282376' term='COVID'>
Коронавірус: день народження, який перетворився на трагедію
Сімейне свято у Бразилії завершилося трагедією після того, як троє людей померли і ще щонайменше 10 заразилися коронавірусом на дні народження, влаштованому близько місяця тому в Сан-Паулу.
Сімейне свято у Бразилії завершилося трагедією після того, як троє людей померли і ще щонайменше 10 заразилися коронавірусом на дні народження, влаштованому близько місяця тому в Сан-Паулу.
Медики підтвердили, що принаймні одна смерть точно стала наслідком зараження вірусом.
Свято, на якому були присутні 28 людей, відбулося в Ітаперіка-да-Серра, місті-сателіті Сан-Паулу.
На той момент, за даними міністерства охорони здоров'я Бразилії, у країні було зареєстровано лише 98 випадків зараження Covid-19 і жодного летального.
Близько 60 випадків припадало на Сан-Паулу, один із найбільших у світі мегалополісів із населенням понад 21 млн людей.
Лише за 3 тижні, 8 квітня, у країні було вже понад 16 тис. підтверджених випадків зараження і понад 800 смертей пацієнтів з коронавірусом.
Віра Лусія Перейра знала, що хвороба дісталася до Бразилії, і навіть думала про те, щоб скасувати свято - зрештою, 59 років - не кругла дата.
"Ми вагалися, але потім все ж вирішили влаштувати день народження, - розповіла вона в інтерв'ю ВВС. - Адже у країні тоді було зовсім мало випадків зараження".
Дійсно, у Бразилії на той момент все було відкрито, і людям не потрібно було сидіти по хатах.
День народження Віри Лусії справляли у неї вдома, в гості прийшло 28 родичів.
Серед запрошених були брати й сестри її чоловіка, Паулу Вієйри.
Паулу, його брат Кловіс і сестра Марія насолоджувалися святом і не підозрювали, що незабаром стануть жертвами коронавірусу і помруть.
Були на вечірці й сестри, племінники і племінниці самої Віри Лусії. Лише за кілька днів після свята у половини гостей з'явилися симптоми нездужання у вигляді кашлю, високої температури і задишки - явні ознаки коронавірусу.
Втім, у більшості з них хвороба протікала у легшій формі і не потребувала уваги медиків.
Однак чоловік Віри Лусії та двоє його родичів на початку квітня померли.
У випадку з Марією, сестрою, медики підтвердили, що вона померла саме від Covid-19.
"Тепер ми точно знаємо, що причиною смерті моєї матері став вірус, - сказала в інтерв'ю ВВС дочка Марії Рафаела. - Це доводить, наскільки агресивна ця інфекція, адже попри те, що мою маму поклали до лікарні і підключили до апарату ШВЛ, медикам не вдалося її врятувати".
У Марії був діабет, і її стан різко погіршився лише за кілька днів. Зараз родичі чекають результатів розтину Паулу і Кловіса.
"Лікарі, які вели їх, на 99% упевнені, що причиною смерті теж став Covid-19", - говорить Віра Лусія.
У самої Віри Лусії та її сина теж були симптоми захворювання, але вони обоє одужали.
"Фізично почуваюся нормально, залишився лише невеликий кашель, але все інше пережити було дуже нелегко, - зізнається вона. - Це були справді жахливі дні".
Спочатку родичі не могли повірити, що вони заразилися.
"У Бразилії було лише кілька випадків, і ми думали, що до епідемії ще дуже далеко", - зізнався один з них.
На святі всі почувалися добре, тому залишається неясним, хто ж був джерелом інфекції.
"Для нас це вже нічого не змінить", - кажуть вони.
Після смерті Марії став погіршуватися стан Кловіса, якому було 62 роки.
"Через три дні після вечірки мій батько став сильно кашляти, - розповів ВВС син Кловіса Артур. - У нього почався головний біль та піднялася температура, а також пропали нюх і смак".
На відміну від сестри, Кловіс нічим не хворів, проте його стан став помітно погіршуватися.
23 березня Артур відвіз батька до лікарні, але його відправили назад.
"Лікарям навіть у голову не прийшло, що це може бути коронавірус", говорить він.
Незабаром після цього у реанімацію потрапив уже чоловік Віри Лусії Перейри, Паулу.
Його вважали найздоровішим із них, він щодня займався фізичними вправами і часто влаштовував тривалі піші або велосипедні прогулянки.
Коли Паулу тільки потрапив до лікарні, його стан оцінювали як добрий, він лише скаржився на задишку.
"Але вже за два дні його перевели до реанімації", - згадує Віра Лусія.
Кловіс і Паулу завжди були дуже близькі в житті, і в смерті вони теж опинилися поруч.
Вранці 1-го квітня у їхньої сестри Марії зупинилося серце, і лікарі не змогли її реанімувати.
На наступний день помер Кловіс, а в ніч на 3 квітня не стало й Паулу.
Марію і Паулу поховали в герметичних гробах, як вимагають у Бразилії за законом у випадку з підтвердженими смертями від коронавірусу або навіть з підозрою на Covid-19 як причину смерті.
Кловіса за його бажанням кремували.
Похорони проходили у різні дні, церемонії тривали лічені хвилини, і на кожній з них було не більше 10 осіб - знову ж таки, як того вимагає закон.
Ті, хто був на фатальному дні народження 13 березня і вижив, перебувають у самоізоляції - вони самі обрали цей запобіжний захід.
Родичі Віри Лусії закликають усіх бути відповідальними, уникати контактів і не виходити з дому.
"Це не якась застуда, це справжня катастрофа. Це жахливий і підступний вірус", - говорить Рафаела.
Президент Бразилії Жаїр Болсонару публічно ігнорує правила соціальної дистанції і навіть ставить під сумнів небезпеку пандемії, назвавши Covid-19 "легеньким грипом".
Віра Лусія зізнається, що спантеличена такою реакцією президента.
"Болсонару говорить багато нісенітниць, але ж він наділений владою і має усвідомлювати всю відповідальність", - вважає вона.
Самій же Вірі Лусії тепер доведеться продовжувати життя без чоловіка, але вона не здається.
"І все ж ми будемо жити, незважаючи ні на що. Ми просто не хочемо, щоб ще чиясь сім'я пройшла через такі ж випробування".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-cap-51758634' lang='ukr' type='mono' source_url='https://www.bbc.co.uk/ukrainian/vert-cap-51758634' term='COVID'>
Коронавірус: чому люди спустошують магазини
На тлі спалаху коронавірусу мешканці різних країн почали скуповувати продукти. Що це - завбачливість чи звичайна паніка? І чим вона небезпечна?
На тлі спалаху коронавірусу мешканці різних країн почали скуповувати продукти. Що це - завбачливість чи звичайна паніка? І чим вона небезпечна?
Минулої суботи мешканка Сіетла Крістіна Мой поїхала у місцевий супермаркет закупити продуктів на тиждень. Їй також треба було придбати деякі речі для майбутнього бейсбольного турніру сина.
Звичайна щотижнева справа перетворилася, однак, на тригодинне випробування з безкінечними чергами на касах. Сотні покупців у паніці спустошували полиці магазину.
Того дня у штаті Вашингтон оголосили надзвичайний стан у зв'язку з першою смертю від коронавірусу у США.
"Туалетний папір і молоко зникали з полиць швидше, ніж можна собі уявити, а газованої води практично не залишилось", - написала Мой у Твіттері поруч із фото довгих черг та людей із візками, завантаженими упаковками з водою.
Мой не єдина, хто має справу з довжелезними чергами та порожніми полицями. Масовий попит на рис та локшину швидкого приготування у Сінгапурі спонукав прем'єр-міністра Лі Сієн Лунга запевнити громадськість, що харчів вистачить на всіх.
Продажі у супермаркетах Нової Зеландії зросли майже вдвічі у порівняння з минулим роком, а в Малайзії за тиждень продали засобів дезінфекції для рук на 800% більше ніж зазвичай.
Це реальні наслідки панічних закупівель - явища, яке трапляється в умовах кризи і яке сприяє підвищенню цін і дефіциту товарів, які можуть бути комусь насправді потрібними. Наприклад, медичні маски для лікарів.
Отже, навіщо люди це роблять? На думку експертів, люди бояться невідомого, а також вважають, що на драматичні події треба реагувати драматично. Навіть тоді, коли найкращим рішенням було б просте миття рук.
Під час стихійних лих, ураганів або повеней люди часто запасаються предметами першої необхідності.
"Готуватися до надзвичайної ситуації - це нормально", - каже доцент з поведінкової економіки Девід Севідж з Університету Ньюкаслу в Австралії.
"Не нормально - закупати 500 бляшанок консервованої квасолі на карантин, який може протривати два тижні" - додає він.
Така поведінка сприяє дефіциту і зростанню цін, як сталося в Техасі під час урагану Харві у 2017 році. З метою безпеки нафтопереробні заводи тимчасово зупинили постачання бензину та дизеля в США.
Це було очікувано, але проблема загострилася, коли люди кинулися на заправки і почали панічно заливати свої машини бензином. У результаті чого ціни на нього підскочили.
Те саме відбувається й на тлі епідемії Covid-19. На сайтах eBay та Etsy з'явилися упаковки з 20 медичних масок вартістю понад 100 доларів. В результаті компаніям довелося вжити заходів проти спекулянтів.
Британські аптечні мережі Boots і LloydsPharmacy оголосили у вівторок, що обмежать продаж засобів для дезінфікування до двох пляшок на руки.
Підготовка до можливої катастрофи та ажіотаж - різні речі, вважає професор психології з Університету Британської Колумбії Стівен Тейлор.
У випадку урагану чи повені більшість людей мають чітке уявлення про те, що саме їм може знадобитися, якщо будуть відключення електроенергії або нестача води.
Але які наслідки матиме Covid-19, не дуже зрозуміло, і ця невизначеність сприяє панічній поведінці.
Це траплялося не один раз в історії. Під час кубинської кризи в 1962 році, коли ядерна війна здавалася неминучою, американці заповнювали підвали своїх будинків консервами та питною водою.
Потім прийшла проблема Y2K - страх, що при переході на 2000 рік у комп'ютерних системах станеться збій, який обвалить світові ринки, а може навіть і запустить ядерні ракети.
У паніці люди не лише запасалися продуктами тривалого зберігання й водою, але й знімали  гроші. 1999 року Міністерству фінансів США довелося додатково надрукувати 50 млрд дол. в очікуванні, що люди почнуть запасатися готівкою.
Панічне скуповування допомагає людям відчути контроль над ситуацією, кажуть експерти. І їх не заспокоять такі банальні дії, як миття рук, потрібно щось не менш драматичне, ніж саме стихійне лихо.
Ажіотажу сприяє й ще один психологічний ефект, вважає професор Севідж.
Це ненависть до втрат. "Люди почуваються гірше, якщо втратять 100 доларів, ніж якщо не виграють 100 доларів", - каже він.
"Якщо згодом ми усвідомимо, що нам потрібен туалетний папір, а ми його не купили, коли була можливість, ми дуже шкодуватимемо", - пояснює фахівець з поведінкової економіки.
Стадний інстинкт також відіграє чималу роль.
"Соцмережі та ЗМІ погіршують паніку, створюючи замкнене коло", - додає професор Тейлор.
"Зрозуміло, що якщо всі на "Титаніку" побіжать за рятувальними шлюпками, ви також, незалежно від того, тоне корабель чи ні", - говорить він.
Замість панічної закупівлі в останню мить, краще бути завжди підготовленим до надзвичайних ситуацій чи криз.
Пам'ятайте про потреби всіх членів родини і запасайтеся лише тим, що дійсно потрібно. А от завантажувати бункер на випадок судного дня точно не варто.
Жертвою нездорового ажіотажу станете ви самі, коли ціни почнуть зростати, а необхідних товарів не буде.
Щоби уникнути чуток та брехні, читайте новини тільки з якісних джерел інформації.
У японських соцмережах, приміром, нещодавно почали ширитися фейки про те, що запаси туалетного паперу і серветок закінчуються, оскільки Китай їх більше не поставляє.
Щоби зупинити паніку, місцевим чиновникам та промисловим асоціаціям довелося нагадувати людям, що майже весь туалетний папір виробляється на місцевому рівні і що запаси його цілком достатні.
А якщо ви схильні до панічної закупівлі, спитайте себе, чого ви насправді боїтесь, каже професор Тейлор.
Крістіна Мой із Сіетла каже, що тепер вона знає, як боротися з натовпами панікерів.
"Наступного разу я почекаю, коли люди розійдуться, або просто замовлю свої щотижневі покупки на сайті Amazon", - каже вона.
"Три години стояти в черзі я точно більше не буду", - додає жінка.
Прочитати оригінал цієї статті англійською мовою ви можете на сайті BBC Capital.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_news-52114162' lang='ukr' type='mono' source_url='https://www.bbc.co.uk/ukrainian/news-52114162' term='COVID'>
В Україні вже 645 випадків COVID-19, кількість померлих наближається до 20
Станом на вечір вівторка в Україні підтверджено 645 випадків COVID-19.
Станом на вечір вівторка в Україні підтверджено 645 випадків COVID-19.
17 людей померло, повідомляє Центр громадського здоров'я.
Таким чином за вівторок кількість хворих зросла на 96 людей, а померлих - на 4.
Підтверджено 645 випадків COVID-19
(станом на 22:00, 31 березня)

За результатами досліджень вірусологічної...
Кінець Facebook допису , автор: Центр громадського здоров’я України
Кількість тих, хто одужав, також поступово зростає - з 8 до 10 за день.
"Загалом 10 людей вже одужали - повторне лабораторне дослідження не виявило вірусу в організмі", - додають у Центрі.
Найбільше людей одужало у Чернівецькій області - семеро. Також одужало по одному жителю Дніпропетровщини, Київщини та Запорізької областей.
Раніше Центр громадського здоров'я повідомляв, що більшість хворих українців - люди середнього віку.
"63,5% від усіх виявлених випадків COVID-19 в Україні належать до вікової категорії від 30-ти до 60-ти років", - йдеться у повідомленні центру.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51886721' lang='ukr' type='mono' source_url='https://www.bbc.co.uk/ukrainian/features-51886721' term='COVID'>
Коронавірус: що він робить з організмом
Коронавірус з'явився лише в грудні минулого року, а сьогодні ВООЗ офіційно визнає хворобу глобальною пандемією.
Коронавірус з'явився лише в грудні минулого року, а сьогодні ВООЗ офіційно визнає хворобу глобальною пандемією.
Більшість випадків перебігають легко, але іноді хвороба закінчується смертю.
Отже, як вірус атакує організм, чому деякі хворі вмирають і як його лікувати?
Це час від моменту зараження до появи симптомів хвороби.
Вірус проникає в клітини організму, створює свої копії, які потім вражають нові клітини.
Коронавірус, який офіційно назвали Sars-CoV-2, можна "підхопити" під час дихання (якщо хтось кашляє поблизу), або коли ви торкаєтесь забрудненої поверхні, а потім обличчя.
Він спочатку вражає горло, дихальні шляхи та легені, перетворюючи їх на "коронавірусні фабрики", які виробляють величезну кількість своїх копій, що продовжують "захоплювати" ще більше клітин.
На цій ранній стадії ви не будете хворіти, а іноді симптоми можуть не з'явитися взагалі.
Інкубаційний період зазвичай триває близько п'яти діб.
8 з 10 людей переносять інфекцію Covid-19 у легкій формі. Головні симптоми - лихоманка і кашель.
Слабкість, головний біль та біль у горлі -  можливі, але не гарантовані.
Кінець Youtube допису , автор: BBC News Україна
Лихоманка і загальне нездужання - це реакція вашої імунної системи на інфекцію. Вона зафіксувала ворога і сигналізує решті організму, що щось не так, продукуючи при цьому спеціальні хімічні речовини - цитокіни. Вони зміцнюють імунну систему, але викликають лихоманку і біль у тілі.
Covid-19 зазвичай супроводжує сухий кашель, котрий зрештою переходить у кашель з мокротою - густим слизом, що містить мертві клітини легенів, знищені вірусом.
Ці симптоми лікує постільний режим, рясне пиття і парацетамол. Спеціальна медична допомога тут не потрібна.
Така стадія триває близько тижня - більшість одужує, тому що їхня імунна система перемогла вірус.
Проте, іноді Covid-19 може викликати більш серйозний стан.
Якщо хвороба прогресує, це пов'язано з надмірною реакцією імунної системи на вірус. Так виникає запалення, що може вражати інші органи.
"Вірус викликає дисбаланс в імунній реакції, і як він це робить, ми не знаємо", - пояснила доктор Наталі МакДермотт з Королівського коледжу Лондона.
Запалення легенів називають пневмонією.
Якби можна було потрапити через рот і трахеї до легенів, ми б опинилися у маленьких повітряних мішечках.
Тут кисень надходить у кров, а вуглекислий газ - виходить. Але під час пневмонії крихітні мішечки починають наповнюватися водою, спричиняючи задишку і утруднене дихання.
Тоді деяким людям потрібен апарат для вентиляції легенів, який допомагає їм дихати.
Вважають, що така форма Covid-19 зачіпає близько 14% хворих.
За оцінками науковців, кількість важких випадків становить близько 6%.
На цій стадії організм більше не може боротися, і виникає реальний ризик смерті.
Проблема в тому, що імунна система виходить з-під контролю і завдає шкоди всьому організму.
Це може призвести до септичного шоку, коли артеріальний тиск падає до небезпечно низького рівня, а органи перестануть працювати належним чином або повністю виходять з ладу.
Якщо імунна система не долає вірус, він врешті-решт захоплює кожен куточок організму.
Лікування на цій стадії буде високоінвазивним, зокрема за допомогою апарату штучної вентиляції легень (ЕКМО).
Але іноді ураження надто серйозні, і органи більше не можуть підримувати життєдіяльність організму.
За словами лікарів, деякі хворі померли попри всі їхні зусилля.
Перші два летальні випадки у китайському Ухані докладно описані в медичному журналі Lancet. Пацієнти були загалом здоровими, але курили тривалий час, і це послабило їхні легені.
Перший, 61-річний чоловік, вже мав важку пневмонію, коли його привезли до лікарні.
У нього був гострий респіраторний дистрес-синдром, тому його під'єднали до апарату штучної вентиляції. Але марно - легені не витримали, і серце перестало битися.
Він помер за 11 днів після госпіталізації.
Другий пацієнт, 69-річний чоловік, також мав гострий респіраторний дистрес-синдром.
Його під'єднали до ЕКМО, але цього було недостатньо. Кров'яний тиск впав, і він помер від важкої пневмонії та септичного шоку.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52274808' lang='ukr' type='mono' source_url='https://www.bbc.co.uk/ukrainian/news-52274808' term='COVID'>
Києво-Печерська Лавра на карантині. Випуск новин 13.04.2020
У випуску 13 квітня:
У випуску 13 квітня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-52541395' lang='ukr' type='mono' source_url='https://www.bbc.co.uk/ukrainian/news-52541395' term='COVID'>
В Україні - найменше нових хворих на короновірус за два тижні
Станом на ранок 5 травня в Україні лабораторно підтвердили 12 697 випадків коронавірусної інфекції.
Станом на ранок 5 травня в Україні лабораторно підтвердили 12 697 випадків коронавірусної інфекції.
За добу додалося 366 нових випадків, йдеться в повідомленні Міністерства охорони здоров'я. Серед них - 26 дітей і 92 медичних працівника. 100 людей госпіталізували.
Від учора 256 пацієнтів одужали, 13 людей з симтомами Covid-19 померли. Більшість із них мали супутні хронічні заховрювання, розповів міністр охорони здоров'я Максим Степанов.
Найбільше нових випадків за добу виявили у Чернівецькій (61) і Одеській областях (42), а також у місті Києві (48).
Загалом за час спалаху коронавірусу в Україні 316 людей померли, 1 875 пацієнтів одужали. Хворобу підтверджено, зокрема, у 881 дітей та 2 479 медиків.
Найбільше хворих - у Чернівецькій області (1 948), Києві (1 583) та Івано-Франківській області (1 015).
Тим часом у світі станом на ранок 5 травня квітня виявили вже понад 3,5 мільйона випадків коронавірусу.
Лідирують за кількістю зафіксованих випадків США (понад 1,1 мільйона), Іспанія (218 тисяч) та Італія (211 тисяч).
Найбільше смертей зареєстрували у США (понад 68 тисяч померлих), Італії (29 тисяча) і Великій Британії (28 тисяч).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52195455' lang='ukr' type='mono' source_url='https://www.bbc.co.uk/ukrainian/news-52195455' term='COVID'>
Хроніки коронавірусу. З Уханя можна виїхати вперше за два місяці
Станом на вечір 7 квітня у світі виявили понад 1,3 мільйона підтверджених випадків коронавірусу.
Станом на вечір 7 квітня у світі виявили понад 1,3 мільйона підтверджених випадків коронавірусу.
Серед них 79 тисяч людей померли, понад 295 тисяч - одужали.
Лідери за кількістю хворих - США (378 тисяч), Іспанія (140 тисяч), Італія (132 тисячі) та Німеччина (105 тисяч).
Водночас в Україні станом на ранок 7 квітня виявили 1462 підтверджених випадки коронавірусу, 143 - за останню добу. Померли 45 людей.
Жителі китайського Уханя, звідки почався спалах коронавірусу, можуть виїхати з міста вперше за понад два місяці - обмеження на виїзд влада запровадила ще 23 січня.
Населення Уханя - понад 11 мільйонів людей.
Тепер в місті повністю відновлюють автомобільне, залізничне пасажирське сполучення.
Раніше стало відомо, що в Китаї вперше за час спалаху не зафіксували жодної смерті від коронавірусу упродовж доби.
Кількість смертей через коронавірус у Франції сягнула 10 тисяч.
Наразі це четвертий показник у світі - більше тільки в Італії (17 тисяч), Іспанії (13 тисяч) та США.
Загалом у Франції виявили понад 98 тисяч випадків коронавірусу. 30 тисяч із них наразі госпіталізовано, понад 7 тисяч перебувають у відділеннях інтенсивної терапії.
Таке правило сьогодні набуло чинності у Марокко, де станом на 7 квітня понад 1100 випадків коронавірусу, 83 з них - летальні.
Відтепер жителям, які виходитимуть на вулицю без маски, загрожуватиме до трьох місяців в'язниці та штраф у розмірі 126 доларів.
Карантинні обмеження діють в країні вже близько трьох тижнів: люди можуть залишати свої домівки, щоб купити продукти чи ліки. На роботу мають право ходити лише ті, хто має спеціальний дозвіл.
Штат Нью-Йорк залишається епіцентром поширення коронавірусу в США, де загалом виявили вже понад 378 тисяч хворих.
У штаті напередодні зафіксували рекордну кількість смертей за добу - через ускладнення, пов'язані з коронавірусом померла 731 людина, розповів губернатор Ендрю Куомо.
За його словами, у штаті виявили вже майже 39 тисяч випадків захворювання, понад 5 400 людей померли.
Жорсткі обмеження через вірус запроваджені у багатьох країнах світу - заборонені відвідини громадських місць, закриті школи і кордони.
І багато де це порушують. Наприклад, у Новій Зеландії карантин порушив міністр охорони здоров'я Девід Кларк. Він вивіз свою родину на пляж. Щоправда, після цього розкаявся, назвав себе "ідіотом" і запропонував прем'єру заяву про відставку.
На роботі його залишили через кризовий момент для країни, але понизили у ранзі.
Загальна кількість смертей від Covid-19 в Іспанії - 13 тисяч людей, а загальна кількість підтверджених випадків зараження - 136  тисяч.
Прем'єр-міністр Педро Санчес напередодні заявив, що країна "близька до проходження піку захворюваності" коронавірусом.
Санчес оголосив про продовження карантину до 25 квітня, заявивши, що ці заходи рятують життя, і додаткові два тижні карантину полегшать роботу медиків.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52183753' lang='ukr' type='mono' source_url='https://www.bbc.co.uk/ukrainian/news-52183753' term='COVID'>
Скільки Україна заплатить за пандемію коронавірусу
За останні тижні урядовці вже кілька разів оновлювали прогноз щодо того, як скоротиться економіка.
За останні тижні урядовці вже кілька разів оновлювали прогноз щодо того, як скоротиться економіка.
Спочатку в міністерстві економіки говорили про падіння ВВП на 3,9%. Проте в останньому прогнозі уряд збільшив цей показник до 4,8%.
Незалежні експерти та інвестори дають більш песимістичні оцінки. Наприклад, Інститут економічних досліджень і політичних консультацій підрахував, що цього року українська економіка може скоротитися на 5,9%.
З іншого боку, наразі оцінки збитків від поширення коронавірусу є меншими, ніж втрати української економіки від попередніх криз.
Наприклад, світова фінансова криза 2008 року "коштувала" Україні 15% падіння ВВП у 2009 році.
Анексія Криму і початок конфлікту на Донбасі дали падіння ВВП на 6,8% в 2014 році. А у 2015 українська економіка скоротилася ще на 9,8%.
За останніми прогнозами уряду, у 2020 році номінальний ВВП (всі товари і послуги, вироблені в державі, у поточних цінах) буде приблизно дорівнювати торішньому- трохи менше 4 трлн грн. Але курс гривні та рівень інфляції будуть, безперечно, зовсім іншими.
Навіть за урядовим прогнозом інфляція знову стане двозначною, і перевищить 11%. А курс може не залишитися в рамках прописаного в бюджеті рівня у 27 грн за долар. І вже навряд буде на рівні 24 грн за долар, як у 2019.
Проте коли восени минулого року уряд та парламент працювали над бюджетом на 2020 рік, офіційні прогнози номінального ВВП перевищували 4,5 трлн грн.
Саме така цифра фігурувала у документах, поданих разом із проєктом бюджету. Якщо це порівняти із нинішніми прогнозами, виходить, що український ВВП буде на майже 600 млрд грн менше, ніж очікували при ухваленні бюджету на поточний рік.

У 2020 ВВП України мав зрости на+3,7%
За новим прогнозом  ВВП впаде на-4,8%
Що це означає у порівнянні із конкретними видатками?
Наприклад, додаткові пенсійні виплати, які ще минулого місяця анонсував президент Зеленський, обійдуться бюджету у понад 10 млрд грн.
Крім того, за змінами до бюджету, що їх пропонує уряд, фінансування Пенсійного фонду має зрости на 19 млрд грн. Загалом бюджет Пенсійного фонду має становити 192 млрд грн.
Ще майже 100 млрд грн уряд хоче виділити у стабілізаційний фонд чи фонд боротьби з коронавірусом.
Виходить, що лише виплати пенсіонерам - вже заплановані і нові, та витрати на боротьбу з коронавірусом "потягнуть" на половину від тих втрат, що їх зазнає українська економіка від поширення коронавірусу та карантину.
Наприкінці березня президент Зеленський заявив, що Київ сподівається розширити співпрацю з МВФ і отримати до 8 млрд доларів (замість 5,5 млрд доларів, про які домовлявся ще уряд Гончарука).
Разом із кредитами від Світового банку та ЄС, які будуть розблоковані у разі домовленості з МВФ, доступна для України сума може скласти до 10 млрд доларів.
Водночас, як повідомив прем'єр-міністр Денис Шмигаль, цього року Україні треба повернути 3,5 млрд доларів зовнішніх боргів і 5,5 млрд внутрішніх. Так що максимальна сума можливої допомоги покриває до 90% обов'язкових виплат. Інакше за борги доведеться розплачуватися із валютних резервів, які нині становлять близько 25 млрд доларів.
Додатково, щоб покрити дефіцит бюджету, Київ сподівається отримати від МВФ до 5 млрд доларів з коштів, призначених на боротьбу з пандемією коронавірусу. Про це заявив міністр фінансів Сергій Марченко.
Це близько 3% від ВВП країни у минулому році, - тобто, приблизно на рівні, який витрачають на підтримку економіки у боротьбі з коронавірусом розвинені економіки.
Загалом на подолання наслідків поширення коронавірусу МВФ разом зі Світовим банком готові надати світовій економіці до 1 трлн доларів. Голова фонду Крісталіна Георгієва назвала нинішню економічну кризу, пов'язану з поширенням COVID-19, "ні на що не схожою" і такою, що може стати найгіршою в історії людства.
Проте, щоб Україна могла отримати свою частку з цих грошей, Верховна Рада має ухвалити підготовлені урядом зміни до бюджету, а також розглянути в другому читанні "антиколомойський" банківський законопроєкт, який унеможливлює повернення націоналізованих банків колишнім власникам.
Після першого читання до цього проєкту надійшло понад 13 тисяч поправок. Це більше, ніж утричі перевищує кількість правок до законопроєкту про ринок землі, розгляд якого у другому читанні тривав від 6 лютого до 31 березня.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-russian-52339462' lang='ukr' type='mono' source_url='https://www.bbc.co.uk/ukrainian/features-russian-52339462' term='COVID'>
Фейки о коронавирусе в соцсетях: 7 правил информационной гигиены
Дезинформация о коронавирусе Covid-19 наводнила интернет и социальные сети. Эксперты призывают пользователей соблюдать информационную гигиену.
Дезинформация о коронавирусе Covid-19 наводнила интернет и социальные сети. Эксперты призывают пользователей соблюдать информационную гигиену.
Что можете сделать вы, чтобы остановить распространение ложной информации?
Вы, конечно, хотите, чтобы ваши родные и близкие были в курсе последней информации об эпидемии. Поэтому когда вы сами получаете новую информацию, - по электронной почте, в WhatsApp, Facebook или Twitter, - то, возможно, торопитесь поделиться ей.
Однако, по мнению экспертов, первое, что вы можете сделать для борьбы с дезинформацией, - остановиться и подумать.
Рассылки в соцсетях и мессенджерах о коронавирусе часто вызывают панику.
Прежде чем пересылать сообщение, подумайте, какова вероятность того, что это фейк, и если у вас возникают сомнения - не пересылайте.
Перед тем, как переслать сообщение, задайте себе простой вопрос - откуда идет эта информация?
В обоих описанных случаях источники были непонятными. Это характерно для фейков. В западном сегменте интернета недостоверная информация часто происходит от "подруги моего друга" или "соседа коллеги по работе".
Это почти всегда значит, что информация - выдумка.
В Facebook в начале марта стал популярным пост с советами от "моего дяди с магистерской степенью". Сайт Snopes полагает, что он впервые появился на странице 84-летнего англичанина.
Постом в своем Instagram поделился телеведущий из Ганы, оттуда он перекочевал в индийские католические группы, потом - в WhatsApp и Twitter.
По мере того, как пост распространялся, он менялся. В некоторых версиях оставались разумные советы, например, мыть руки. Но они сопровождались недостоверными рекомендациями о том, как диагностировать вирус.
"Службы охраны общественного здоровья, такие как ВОЗ, британская Национальная служба здравоохранения и Центр контроля над распространением заболеваний в США, остаются самыми надежными источниками информации", - говорит Клэр Милн из британской фактчекинговой организации Full Fact.
Следует добавить, что обращать внимание нужно только на официальные заявления этих организаций.
Эксперты могут ошибаться, но они намного надежнее анонимного "знакомого врача" или дяди с дипломом.
Внешний вид бывает обманчив, и многие фейки создают так, чтобы они были похожи на документы из официальных источников.
Их авторы имитируют крупные новостные организации, включая ВВС, и правительственные учреждения.
Имитировать бланки новостных организаций и государственных ведомств, как и официальные аккаунты организаций в соцсетях, несложно. Еще один метод авторов фейков - добавление текста на скриншот из новостного выпуска.
Поэтому в соцсетях за информацией нужно обращаться только к проверенным аккаунтам новостных, правительственных и известных общественных организаций.
Информацию, которую вы получаете в соцсетях, тоже лучше всего всегда сверять с информацией в надежных источниках. Если вам пришел пост или видео, которое выглядит подозрительно, то лучше их проверить.
Не нужно пересылать сообщения своим друзьям и близким, если у вас есть сомнения в их достоверности. Это скорее создает проблемы, чем помогает решать их, поэтому не стоит делиться информацией "просто на всякий случай".
Многие выкладывают вызвавшие у них сомнения посты в сообщества экспертов с просьбой подтвердить или опровергнуть информацию.
Так делать полезно, но перед тем, как поделиться постом в сообществе, удостоверьтесь, что вы ясно дали понять, что сомневаетесь и хотите получить совет.
Также помните, что все выложенные вами фотографии, в случае, если ими начнут активно делиться, лишатся всякого контекста.
В WhatsApp циркулирует очень популярный фейк о коронавирусе. Несколько десятков человек из разных стран прислали его на ВВС. Это аудиофайл с голосом человека, который якобы перечисляет рекомендации "коллеги, у которого есть друг-врач".
В нем сочетаются полезные и недостоверные советы.
Сочетание фактов и вымысла - один из основных принципов пропаганды. Когда вам приходит, например, список рекомендаций, то легко принять на веру все, если вы точно знаете, что верен один пункт. Но фейком может оказаться половина или треть пунктов.
Вирусной становится информация, которая вызывает у нас эмоции - страх, беспокойство, огорчение или радость.
Страх - одна из главных движущих сил дезинформации, благодаря страху она процветает", - говорит эксперт Клер Уордл из организации First Draft, которая помогает журналистам бороться с дезинформацией.
Чувство беспокойства авторы фейков часто пытаются внушить с помощью призывов к немедленным действиям.
"Люди всегда хотят помочь близким, поэтому, когда они видят слова "Советы по предотвращению ВИРУСА!" или "Примите это лекарство!", то сразу хотят что-то сделать", - говорит Уордл.
Вы делитесь информацией, потому что знаете, что она достоверна или потому что соответствует вашей картине мира?
Карл Миллер из Центра анализа социальных медиа института Demos считает, что мы чаще всего делимся постами, которые подтверждают наши представления о мире.
"Мы наиболее уязвимы для дезинформации в тот момент, когда энергично соглашаемся с ней, - говорит он. - Именно в этот момент стоит притормозить".
Следите за нашими новостями в Twitter и Telegram
</doc>
<doc docid='bbc_features-52323397' lang='ukr' type='mono' source_url='https://www.bbc.co.uk/ukrainian/features-52323397' term='COVID'>
Коронавірус обвалив економіку Китаю. На черзі - решта світу
Коронавірус занурив Китай у глибоку кризу. Друга найбільша економіка світу переживає найсерйозніше у сучасній історії падіння, свідчить попередня оцінка наслідків глобальної пандемії Covid-19. Це може призвести до проблем для всього світу.
Коронавірус занурив Китай у глибоку кризу. Друга найбільша економіка світу переживає найсерйозніше у сучасній історії падіння, свідчить попередня оцінка наслідків глобальної пандемії Covid-19. Це може призвести до проблем для всього світу.
Китай першим із провідних світових держав прийняв удар вірусу і пішов на карантин. Він же першим відзвітував у п'ятницю про економічні наслідки.
Вони -  безпрецедентні. Економіка країни скоротилась на 6,8% у річному вираженні, тоді як майже пів століття вона зростала темпами до 15% на рік.
Китай не знав такого з часів руйнації та репресій "культурної революції" Мао Цзедуна кінця 1970-х років.
Спад у Китаї позначиться на кожному жителі планети.
Китай зараз - це 17% світової економіки, а не 4%, як минулої епідемії коронавірусу SARS у 2002-2003 роках. Та й масштаби пандемії не порівняти.
Тоді на атипову пневмонію захворіли 8 тисяч людей у 26 країнах, і близько 800 - приблизно кожен десятий - померли.
Зараз тільки померлих вже 150 тисяч, а кількість хворих перевищило 2 млн людей.
Падіння в Китаї віщує проблеми багатим розвиненим країнам, а країнам, що розвиваються, взагалі загрожує катастрофа.
Вони дуже залежать від припливу іноземного капіталу, а він під час епідемії біжить від них швидше, ніж у минулу кризу 2008-2009 років.
Всесвітня асоціація фінансистів Institute of International Finance (IFF) підрахувала, що з середини січня, коли почали вимальовуватися масштаби епідемії у Китаї, відплив грошей з ринків, що розвиваються, склав 100 млрд доларів і набагато перевищив виведення капіталу навіть на піку фінансової кризи десятирічної давнини.
І він прискорюється: тільки в березні втратили понад 80 з цих 100 млрд.
Однак Китай - виняток. Капітал звідти не витікає, а навпаки притікає завдяки фінансовій лібералізації, що не пов'язана з вірусом.
Однак, якщо навіть з припливом іноземних коштів економіка Китаю все одно страждає, то що ж буде з країнами, що розвиваються, звідки західні капітали тікають?
Адже виведення західних грошей обіцяє їм девальвацію, падіння рівня життя, збільшення витрат на обслуговування старих боргів та складнощі із залученням нових.
І це в ситуації, коли скарбниця і так порожня, адже видатки зросли через надзвичайні витрати на боротьбу з епідемією, а прибутки скоротилися, оскільки бізнес і населення біднішають, а експортні товари, на зразок сировини або комплектуючих, дешевшають.
Здешевілі нафта і метали Китаю, навпаки, на руку: він - найбільший у світі імпортер природних ресурсів.
Крім того, дані першого кварталу повною мірою враховують другий шок для китайської економіки - зовнішній. Після спаду виробництва й споживання всередині країни "світова фабрика" зіткнулася з падінням попиту на її продукцію у розвинених країнах.
Китай виробляє майже половину комплектуючих для кінцевої продукції розвинених країн. Якщо попит на айфони і автомобілі на Заході скорочується, то постачальники в Китаї банкрутують, а його економіка гальмує.
Однак цей шок позначиться тільки на результатах другого кварталу, за квітень-червень. Про них ми дізнаємося в середині літа.
Вірус для Китаю нині зовсім не на часі. Економіка країни й без нього ослабла: минулого року вона зросла лише на 6,1%, чого з нею не траплялося з кінця минулого століття.
Окрім внутрішніх структурних причин, пов'язаних з переходом до більш зрілої моделі зростання, що ґрунтується більше на споживанні, ніж на виробництві, економічну активність підірвали торговельна війна з США та протести у Гонконзі.
Коронавірус ознаменував початок нової доби.
Цього року китайська економіка зросте на жалюгідні 2,5%, вважають аналітики, яких опитали провідні агентства Reuters і Bloomberg. Навіть 1990 року після кривавого придушення протестів на площі Тяньаньмень у Пекіні китайський ВВП додав майже 4%.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52005324' lang='ukr' type='mono' source_url='https://www.bbc.co.uk/ukrainian/news-52005324' term='COVID'>
У Києві кілька годин стояв потяг із Риги. Коронавірус не виявили
На Центральному залізничному вокзалі у Києві упродовж кількох годин стояв потяг із Риги (Латвія). На ньому перебували понад 600 пасажирів.
На Центральному залізничному вокзалі у Києві упродовж кількох годин стояв потяг із Риги (Латвія). На ньому перебували понад 600 пасажирів.
Потяг "Рига-Київ", про який йде мова, прибув до України в рамках евакуаціі, яку організовує МЗС Украіни, щоб повернути додому украінців, які застрягли за кордоном.
Прессекретар Держприкордонслужби Андрій Демченко в коментарі BBC News України розповів, що на потязі також були кілька іноземців - вони мають посвідку на проживання в Україні.
Кожному пасажиру вимірювали температуру і запитували про самопочуття, в разі підозри на коронавірус - проводили експрес-тест.
Як повідомляють у МОЗ, підозру встановили 5 людям, але зрештою не підтвердився жоден випадок захворювання Covid-19.
Близько 20:45 стало відомо, що пасажирів випустили з потяга.Усі пасажири, за словами Андрія Демченка, підписали добровільну згоду на самоізоляцію.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52309031' lang='ukr' type='mono' source_url='https://www.bbc.co.uk/ukrainian/press-review-52309031' term='COVID'>
Як коронавірус витіснив Україну з російського ТБ
З часів протестів на Майдані 2014 року українська тема домінувала на державних каналах Росії, особливо у політичних ток-шоу.  Одним із наслідків епідемії коронавірусу в Росії стало зміщення акцентів на телебаченні - від фокуса на міжнародних новинах до буденних місцевих проблем. Найбільше це стало помітно на прикладі України, яка протягом останніх років трималася у топі актуальних тем на російському ТБ.
З часів протестів на Майдані 2014 року українська тема домінувала на державних каналах Росії, особливо у політичних ток-шоу.  Одним із наслідків епідемії коронавірусу в Росії стало зміщення акцентів на телебаченні - від фокуса на міжнародних новинах до буденних місцевих проблем. Найбільше це стало помітно на прикладі України, яка протягом останніх років трималася у топі актуальних тем на російському ТБ.
Так, наприклад, аналіз програми "60 хвилин" на "Росія 1" показав, що за період травень-грудень 2019 року про Україну згадували у 100 блоках (програми тривалістю у годину розділяють на три блоки) щомісяця. Про це свідчать дані сайту моніторингу та аналізу ЗМІ Медіалогія .
Але з розпалом коронавірусної кризи ситуація змінилася. Різке зменшення кількості згадувань України на російському ТБ стало помітним з кінця лютого. Тоді тему підіймали у 85 блоках програми.
У березні ця цифра знизилася до 56, а у першій половині квітня - до 16.
Але контраст навіть більший, ніж може здатися на перший погляд. Якщо раніше блоки програми були більш-менш цілком присвячені українській тематиці, у квітні тільки у двох блоках відбувалося обговорення по суті, а у решті 14 згадки були випадковими.
Схожий тренд спостерігається і у випусках новин "Вести" на "Россия 1". Тут, згідно з даними Медіалогії, щомісячних репортажів про Україну за травень-грудень 2019 року нарахували в середньому 285. У лютому цей показник становив 130 сюжетів, у березні - 109 і у першій половині квітня - 43.
Заслуговує на увагу і той факт, що половина сюжетів у квітні стосувалися цілком обґрунтованого новинного приводу - пожеж біля Чорнобильської АЕС. І тільки чотири були про стосунки з Росією чи конфлікт на Донбасі - теми, які зазвичай домінують у висвітленні України на російському ТБ.
Варто зазначити, що негативна риторика не зникла з російських екранів.
Так, 12 квітня журналіст та телеведучий Дмитро Кисельов присвятив 10 хвилин свого тижневого випуску новин "Вести недели" критиці українського президента Володимира Зеленського, який за його словами, зайняв ворожу позицію щодо Росії, як і його попередник Петро Порошенко.
Наразі, залишається спостерігати за тим, чи виявляться ці зміни тимчасовими чи залишаться надовго, і покажуть, як епідемія Covid-19 призвела до довготривалої зміни пріоритетів на російському державному телебаченні.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51908253' lang='ukr' type='mono' source_url='https://www.bbc.co.uk/ukrainian/features-51908253' term='COVID'>
Коронавірус в Україні: Київ та інші міста закривають заклади
У кількох найбільших містах України з 16-17 березня закривають низку закладів та обмежують пересування громадян, аби обмежити поширення коронавірусу.
У кількох найбільших містах України з 16-17 березня закривають низку закладів та обмежують пересування громадян, аби обмежити поширення коронавірусу.
Станом на 16 березня у п'ятьох українців знайшли коронавірус, одна з хворих померла 13 березня.
Розповідаємо, які обмеження і в яких містах запроваджують.
Зранку у понеділок мер Києва Віталій Кличко повідомив, що з 17 березня у місті не проводять культурні, спортивні, релігійні заходи з масовою участю громадян.
Мають припинити роботу ТРЦ, заклади швидкого та громадського харчування, ресторани, кафе, бари. Втім, вони зможуть приймати онлайн-замовлення на доставку їжі.
Також зупиняється робота спортивних комплексів і залів, SPA-салонів, салонів краси, саун, косметологічних та масажних закладів, перукарень, дискотек, нічних клубів, комп'ютерних клубів.
Водночас працюватимуть продуктові та господарські магазини, аптеки, АЗС, банки та банкомати.
У місті заборонили всі масові заходи за участю понад 50 людей, крім заходів органів влади та самоврядування.
"До стабілізації епідситуації, відповідними органами буде проводитися подворовий обхід з метою виявлення осіб, які повернулися з країн де зафіксовано COVID-19", - наголосив Віталій Кличко.
Також він повідомив про обмеження сполучення з іншими містами.
Втім, за кілька годин на брифінгу перший заступник київського міського голови Микола Поворозник заявив, що поки обмеження сполучення Києва з іншими містами мають рекомендаційний характер. Обов'язкового характеру вони можуть набути лише після відповідних рішень уряду, який вирішує питання зупинки руху міжміських автобусів та потягів.
Він зазначив, що міському транспорту з 17 березня доручать збільшити кількість дезінфекційних заходів протягом дня.
"Ми рекомендуємо виходити на вулицю виключно у випадках: робота, магазин, аптека, лікарня", - звернувся пан Поворозник до киян.
Він також рекомендував одягати маски у громадському транспорті.
Мер Львова Андрій Садовий у понеділок заявив, що на час карантину зупинили роботу закладів громадського харчування, торгово-розважальних центрів, установ сфери послуг та торгівлі (крім онлайн-послуг), повідомляє пресслужба Львівської міської ради.
Окрім того, закриті коворкінгові зони, перукарні, установи побутового обслуговування (салони краси), заборонено надання планової стоматологічної допомоги
"Дозволено діяльність продуктових магазинів, супермаркетів та аптек з обмеженою кількістю людей, яка може одночасно перебувати у приміщенні. А також спеціалізованих магазинів дитячого харчування", - наголошується у повідомленні.
Також працюватимуть банки, поштові відділення, АЗС, магазини ритуальних послуг, СТО.
Закладам громадського харчування дозволена лише онлайн-доставка продуктів харчування за умови дотримання окремого протоколу.
Також львівська міська влада рекомендує роботодавцям організувати дистанційну роботу для працівників старше 55 років та осіб, які мають хронічні захворювання
Андрій Садовий закликав мешканців міста звертатися до лікарень лише за невідкладною допомогою.
"Ми очікуємо перевантаження для працівників медичної галузі. Працівники медичної галузі та тих комунальних служб, які працюють для забезпечення міста, будуть отримувати значно вищу оплату за свою працю під час карантину", - пояснив мер.
"Я рекомендую львів'янам максимально утриматись від користування громадським транспортом, краще ходити пішки. Якщо кожна родина побуде вдома в цей час, кількість інфікованих буде значно меншою і медична система зможе впоратись", - зазначив Андрій Садовий.
В Одесі пізно увечері 15 березня мер Геннадій Труханов запровадив низку обмежень з понеділка.
З 00:00 16 березня закриті ТРЦ, ринки, ресторани, кафе, дискотеки, паби, кінотеатри, театри, музеї, галереї, бібліотеки, дитячі розважальні центри та клуби, майданчики, у тому числі спортивні, фітнес-клуби та спортзали, стадіони, зоопарки.
Дозволили працювати лише продуктовим магазинам та аптекам.
Карантин для шкіл у Харкові 12 березня не запроваджували, як пояснила директорка департаменту освіти міста Ольга Деменко, через ухвалення відповідного рішення урядом.
13 березня мер Харкова Геннадій Кернес назвав необґрунтованим відправлення на карантин 200 тисяч школярів у місті.
"Я як міський голова проти таких заходів. Це зроблено центральною владою без будь-яких консультацій з органами місцевого самоврядування", - повідомив він у своєму каналі в Telegram.
Втім рішенню уряду Кернес таки підкорився, карантин запровадили і з 16 березня по 3 квітня харківські школи мають працювати лише у режимі дистанційного навчання.
Окрім того, міська протиепідеміологічна комісія почала перевірку санітарних заходів в супермаркетах та на ринках міста.
Як повідомляє позаштатна кореспондентка BBC News Україна у Харкові Оксана Нечепоренко, харківські школи фактично пішли на карантин у п'ятницю.
Натомість питання закриття метро наразі не обговорюють.
Саме у Чернівцях 3 березня зафіксували перший випадок зараження коронавірусом в Україні.
Обласна комісія з питань техногенно-екологічної безпеки та надзвичайних ситуацій ще 13 березня ухвалила припинити до 3 квітня роботу кінотеатрів, театрів, дитячих розважальних центрів, розважальних закладів, спортивних комплексів, торгово-розважальних центрів, лазень, усіх ринків.
"Заклади громадського харчування, школи та садочки зачинені ще від п'ятниці. Людей у місті значно менше. Паніки не було, хоча ще в суботу вранці оголосили надзвичайну ситуацію", - повідомляє позаштатна кореспондентка ВВС News Україна у Чернівцях Віталія Козменко.
За її словами, торгово-розважальні центри, в яких не було продуктових відділів, вже почали закривати, але ТРЦ, де є супермаркети "Сільпо", працювали.
Великої споживацької паніки у супермаркетах немає.
"В Metro у суботу одні скуповували олію й туалетний папір, інші просто на тиждень запасалися. У локальних магазинчиках все є", - зазначає Віталія Козменко.
Лілія Хомишин, позаштатна кореспондентка BBC News Україна в Івано-Франковську
Івано-Франківська міська рада прийняла рішення відсьогодні, 16 березня, запровадити карантин у місті та приміських селах.
Це означає, що закриють усі заклади, окрім аптек, продуктових і АЗС.
На карантині будуть працівники освіти, культури, органів самоврядування. Також після обіду тимчасово зупинять роботу ЦНАПів та відділу субсидій. Подібні послуги тепер будуть надавати онлайн.
У мерії додатково звернулися до Кабінету міністрів з проханням пришвидшити постачання необхідних засобів захисту від коронавірусу, тестових систем і необхідних ліків. А за кошти резерву і меценатів будуть придбані додаткової системи штучної вентиляції легень, додаткових тестів та ліків.
До слова, в Івано-Франківську майже немає масок та респіраторів. А продукти з супермаркетів стрімко розкуповують. У деяких супермаркетах залишаються порожні полиці. Найчастіше розкуповують крупи - гречку та рис. А також фрукти та овочі.
В цілому на Прикарпатті карантину поки що немає. Обмеження діють лише на території міської ради.
Наразі в області не зафіксували жодного випадку коронавірусу. Але з підозрою на це захворювання до лікарень звернулися уже троє людей, які повернулися з-за кордону. Однак підозри не підтвердилися.
Житомир закриває всі заклади крім продуктових магазинів, аптек та АЗС. Також забороняють мітинги та богослужіння, повідомляє позаштатний кореспондент BBC News Україна Євген Герасимчук.
"З 17 березня призупинити роботу спортивних закладів, секцій, гуртків, фітнес-клубів, закладів торгівлі та сфери послуг, крім торгівлі продуктами харчування, першої необхідності, аптек та АЗС, з 19 березня - закладів ресторанного господарства, кафе, барів, крім онлайн-доставки", - йдеться у рішенні виконкому міської ради.
"Заборонити масові зібрання, мітинги, лекції, збори, богослужіння за присутності прихожан", - наголошується у рішенні.
Мер Ужгорода Богдан Андріїв повідомив у Facebook про рішення тимчасово зупинити в місті із 17 березня роботу більшості закладів, за винятком продуктових магазинів, аптек та АЗС.
"Ініціюю проведення завтра позачергової сесії міської ради, де розглянемо питання про зміни до бюджету, щоб виділити додаткові кошти на заходи із запобігання поширенню коронавірусу: на придбання апаратів штучної вентиляції легень, додаткових засобів захисту для медпрацівників, тестів на коронавірус тощо", - наголосив він.
Іван Антипенко, позаштатний кореспондент BBC News Україна в Херсоні
КПВВ на адмінкордоні з Кримом працюють у звичному режимі, а в обласному центрі вводять додаткові обмеження
Контрольні пункти в'їзду/виїзду "Чонгар", "Чаплинка" і "Каланчак" на адмінкордоні з окупованим Росією Кримом працюють у звичному режимі.
Про це в коментарі BBC News Україна повідомив помічник начальника Херсонського прикордонного загону, начальник прес-служби Іван Шевцов, відповідаючи на запитання про можливе закриття КПВВ через протидію поширенню коронавірусу.
"Прикордонники здійснюють температурний скринінг усіх громадян, які прямують на материкову частину України та опитують подорожуючих про стан їхнього здоров'я, - говорить Іван Шевцов. - Наразі жодної інформації про зміни в роботі у нас немає. Але якщо уряд прийме таке рішення, ми будемо його виконувати".
За словами Івана Шевцова, динаміка перетину адмінкордону в обох напрямках у зв'язку з карантином загалом не змінилася.
У Херсонському прикордонному загоні повідомляють, що згідно з рішенням уряду, з 16 березня на Херсонщині та Миколаївщині тимчасовому закриттю підлягають пункти пропуску: "Скадовський морський торговельний порт", пункт пропуску для авіаційного сполучення "Кульбакіне" та пункт контролю "Миколаївське МАФДК Укррибпром".
Натомість, херсонська міська влада сьогодні обговорюватиме запровадження низки обмежень у місті.
О 16:00 відбудеться засідання міської комісії з питань техногенно-екологічної безпеки та надзвичайних ситуацій.
У прес-службі Херсонської міської ради повідомили, що під час засідання планують запровадити обмеження на роботу місць масового скупчення людей: торгово-розважальні центри, кафе, ресторани, спортивні комплекси, салони краси, дискотеки, комп'ютерні клуби тощо.
Працюватимуть продуктові і господарські магазини, аптеки, АЗС, банки.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52163937' lang='ukr' type='mono' source_url='https://www.bbc.co.uk/ukrainian/news-52163937' term='COVID'>
Чи захищають саморобні маски від коронавірусу
Маски для обличчя, рукавички та інші захисні засоби можуть допомогти зупинити поширення коронавірусу, але лише за правильних умов. Деякі люди роблять маски в домашніх умовах, але наскільки вони безпечні та ефективні?
Маски для обличчя, рукавички та інші захисні засоби можуть допомогти зупинити поширення коронавірусу, але лише за правильних умов. Деякі люди роблять маски в домашніх умовах, але наскільки вони безпечні та ефективні?
Всесвітня організація охорони здоров'я (ВООЗ) стверджує, що лише дві групи людей мають носити захисні маски, а саме:
Маски не рекомендують носити всім. І ось чому:
Вірус Covid-19 поширюється повітряним шляхом у вигляді крихітних крапель, що виділяє людина при кашлі та чханні. Ці інфіковані краплі можуть потрапити в організм через очі, ніс і рот або після дотику до забрудненого предмета чи поверхні.
Однак експерти ВООЗ наразі вивчають ефективність масового використання масок.
Очікують, що незабаром уряд США офіційно рекомендує американцям прикривати обличчя шарфом або банданою, коли вони виходять на вулицю. Це стосується зон високого ризику інфікування.
Цю пораду вже отримали всі жителі Нью-Йорка, який є епіцентром спалаху коронавірусу в США.
"Це може бути шарф. Це може бути бандана або саморобна маска", - заявив у четвер мер міста Білл де Блазіо.
А от Британія проти таких кроків. Міністр охорони здоров'я Метт Генкок каже, що уряд дотримується медичних і наукових рекомендацій з використання масок.
Заступник головного санітарного лікаря Англії професор Джонатан Ван Там вважає, що носіння масок здоровими людьми не зменшує поширення хвороби у Британії.
"Наразі більш важливо дотримуватись соціального дистанціювання", - говорить він.
Від багаторазових тканинних масок також варто відмовитись, кажуть європейські консультанти, адже вони можуть навіть збільшити ймовірність зараження. Є також велика ймовірність того, що вірусні частки можуть проникати крізь тканину, стверджують науковці.
Однак, попри це, в інтернеті можна знайти безліч порад, як зробити маску для обличчя в домашніх умовах.
Під час виробництва масок необхідно дотримуватись вимог безпеки. В домашніх умовах, на відміну від офіційних закладів, це важко зробити і проконтролювати.
Різні типи масок пропонують різні ступені захисту.
Найвищий ступінь захисту мають маски FFP3, N95 або FFP2 з респіратором, що фільтрує повітря.
Експерти не рекомендують масове використання цих масок. Вони призначені для медичних працівників, що перебувають у тісному контакті з хворими на коронавірус та мають найвищий ризик зараження.
Згідно з останніми рекомендаціями, медпрацівникам з низьким ризиком інфікування  достатньо хірургічної маски.
Це стосується медичних працівників, що перебувають в межах одного метра від пацієнта з можливим або підтвердженим Covid-19, тобто персоналу лікарень, установ первинної медико-санітарної допомоги, швидкої допомоги, закладів громадського догляду та будинків для людей похилого віку.
Ось ще кілька рекомендацій від Національної служби охорони здоров'я Великої Британії:
Хочете отримувати найцікавіше в месенджер? Підписуйтеся на наш Telegram або Viber!
</doc>
<doc docid='bbc_news-52573290' lang='ukr' type='mono' source_url='https://www.bbc.co.uk/ukrainian/news-52573290' term='COVID'>
Росія - на п’ятому місці за кількістю хворих на Covid-19. Вона обійшла Німеччину та Францію
Росія вийшла на п'яте місце у світі за кількістю хворих на Covid-19, випередивши Німеччину та Францію.
Росія вийшла на п'яте місце у світі за кількістю хворих на Covid-19, випередивши Німеччину та Францію.
Від початку пандемії в країні зафіксували вже 177 тисяч випадків коронавірусу, понад 11 тисяч із них - лише за минулу добу. Вже п'ятий день поспіль в країні виявляють по понад 10 тисяч нових хворих.
Епіцентром поширення хвороби є Москва, де зафіксовано понад 92 тисячі випадків коронавірусу. 905 людей померли. Загалому Росії - 1625 летальних випадків, спричинених коронавірусною інфекцією.
За кількістю хворих Росію наразі випереджають лише США (1,2 мільйона хворих), Іспанія (220 тисяч), Італія (214 тисяч) та Велика Британія (202 тисячі).
Міністр охорони здоров'я РФ Михайло Мурашко напередодні заявляв, що у важкому стані перебувають близько 4 тисяч пацієнтів.
Тим часом, в Україні станом на ранок 7 травня виявлено 13 691 випадків коронавірусу.  340 пацієнтів померли, 2396 одужали.
Найбільше хворих - у Чернівецькій області (2048), Києві (1675) та Івано-Франківщині (1055).
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52147473' lang='ukr' type='mono' source_url='https://www.bbc.co.uk/ukrainian/news-52147473' term='COVID'>
Хроніки коронавірусу: Ухань "пробуджується" після ізоляції
Кількість випадків зараження коронавірусом у світі перевищила мільйон. З них понад 223 тис. людей одужали, померли понад 55 тис.
Кількість випадків зараження коронавірусом у світі перевищила мільйон. З них понад 223 тис. людей одужали, померли понад 55 тис.
У лідерах за кількістю хворих - США, де зафіксували понад 257 тис. випадків. За ними йдуть Італія та Іспанія, де виявили понад 115 тисяч заражень.
Смертність в Європі та США продовжує зростати. Кількість померлих в Америці та одразу в трьох європейських країнах перевищила втрати в Китаї.
У Італії померли через коронавірус майже 14 тисяч, у Іспанії понад 10 тисяч, а у Франції понад 5 тисяч.
У США померли майже 6 тисяч людей, зокрема і немовля, якому було лише шість тижнів.
Китайський Ухань, місто, з якого почалося поширення коронавірусу, починає повертатися до нормального життя після більш як двох місяців ізоляції.
В місті до роботи повертаються підприємства та громадський транспорт, а частина жителів міста знову поступово виходять на вулиці.
Деяким із них залишити дім дозволили вперше з 23 січня.
Очікується, що вже 8 квітня влада дозволить жителям виїжджати з міста.
За час спалаху коронавірус в Ухані підхопили понад 50 тисяч людей. Щонайменше 3 тисячі з них померли.
Прем'єр-міністр Великої Британії Борис Джонсон, який вже тиждень провів у самоізоляції через виявлений в нього коронавірус, і надалі залишатиметься вдома - в нього досі зберігаються симптоми Covid-19, зокрема підвищена температура.
27 березня, коли стало відомо про хворобу прем'єра, повідомлялося, що в нього легкі симптоми хвороби - під час самоізоляції він працював зі своєї резиденції на Даунінг-стріт, 10, а всі наради проводив за допомогою відеозв'язку.
Коронавірус шкодить не лише здоров'ю людей, але і їхньому добробуту.
У США 2 квітня зафіксували 6,6 млн нових безробітних. У Іспанії за час карантину 900 тис. людей втратили робочі місця.
ООН прогнозує, що через пандемію втратять роботу понад 25 млн людей по всьому світу.
Через перевантаження в італійському Мілані, одному з епіцентрів поширення коронавірусу, до кінця місяця закрився головний крематорій.
Заклад не справляється з кількістю померлих, тож весь цей час він не прийматиме нові тіла.
Втім, робота в крематорії продовжиться, тут будуть кремувати тих, хто помер від Covid-19 раніше.
На Філіппінах за порушення карантину можна буде поплатитись життям, попередив президент країни Родріго Дутерте.
Поліція та військові мають повноваження стріляти та навіть застрелити злісних порушників обмежень, якщо вважатимуть, що життя чи здоров'я силовиків в небезпеці, заявив президент.
Всього на Філіппінах зафіксували понад 2,6 тис. заражень коронавірусом. 107 людей померли.
В Індії - 21-денний карантин, і деякі поліцейські закликають громадян залишатися вдома в отаких тематичних шоломах.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52088558' lang='ukr' type='mono' source_url='https://www.bbc.co.uk/ukrainian/news-52088558' term='COVID'>
Хроніки коронавірусу: в Україні "сортуватимуть" хворих
В Україні з'явилися пункти медичного "сортування" хворих на COVID-19, розповіли у МОЗ.
В Україні з'явилися пункти медичного "сортування" хворих на COVID-19, розповіли у МОЗ.
У міністерстві, яке отримало нового керівника, розповіли, що пункти розгорнули по всій Україні.
Всі пацієнти, які приходять до лікарні з респіраторними симптомами, мають ще до входу пройти "первинне скринінгове медичне розподілення".
Це значить, що пацієнтів мають оглянути і розподілити залежно від ступеню важкості їхнього стану.
Госпіталізувати будуть лише тих хворих, які потребують цілодобового нагляду лікарів.
"Така схема сприятиме зниженню ризиків інфікування на території лікарні для інших пацієнтів", - зазначили у МОЗ.
Загалом станом на 30 березня у світі зареєстрували понад 722 тис. випадків зараження коронавірусом. Видужали майже 152 тис. людей, померли — майже 34 тис.
США - лідер за кількістю людей, у яких підтвердили хворобу. Йдеться про 142 тис. заражених. Вилікувались 4767, померли 2393.
Водночас лідером за смертями залишається Італія. Тут померли понад 10 тис. людей, вилікувались 13 тис., а всього захворіли понад 97 тис. італійців.
Серед країн, де загинули найбільше людей, також Іспанія (6 803), Китай (3 186), Іран (2 640) та Франція (2 606).
Станом на вечір 29 березня в Україні офіційно підтвердили 475 випадків зараження COVID-19, повідомив Центр громадського здоров'я.
За весь час від вірусу померли 10 людей, офіційно видужали — шестеро.
Водночас Кабінет міністрів ввечері посилив карантинні заходи щодо українців, які повертаються з-за кордону.
Уряд зобов'язав всіх новоприбулих дотримуватися режиму обсервації.
Президент Володимир Зеленський уточнив, що обсервація триватиме два тижні. Це стосується всіх, хто повернеться після 28 березня.
Для того, щоб забезпечити ізоляцію новоприбулих, влада домовляється з готелями, в яких введуть спеціальні заходи безпеки.
Станом на неділю до України повернулися понад 140 тис. українців.
Також ввечері 22 березня в Україну прибув другий літак з Китаю. За словами Зеленського, на борту було 300 тис. спеціальних респіраторів та 35 тис. захисних костюмів для лікарів, військових і поліціянтів. А ще 2 млн масок для населення.
Очікується також літак, який доставить з Китаю 100 тис. ПЛР-тестів.
У Росії після кількатижневого зволікання все ж вирішили запровадити жорсткі карантинні заходи за прикладом країн Західної Європи.
Щоправда, режим обов'язкової самоізоляції стосується тільки Москви та прилеглих населених пунктів.
Виходити на вулицю можна лише з поважних причин: щоб отримати медичну допомогу, дістатися на роботу, купити продукти чи ліки, винести сміття та вигуляти домашню тварину, але не більш як в 100 метрах від свого житла.
Також в Москві планують запровадити спеціальні перепустки, які дозволять пересуватися містом.
Президент США Дональд Трамп визнав, що до Великодня карантинні заходи скасувати не вдасться.
Він офіційно заявив, що обмеження збережуть до 30 квітня, а пік смертей очікують за два тижні.
У Білому домі допускають, що коронавірус може вбити понад 200 тис. американців, а захворіти можуть мільйони.
Тож Трамп зазначив, що важливо не дозволити кількості загиблих перевищити 100 тис.
Окремо президент США згадав королівську подружню пару — принца Гаррі та Меган Маркл, які на тлі коронавірусу вирішили переїхати з Канади до американського помешкання колишньої акторки.
Трамп заявив, що Сполучені Штати не будуть оплачувати рахунки подружжя за їхню охорону.
"Платити мають вони", - заявив американський президент.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-51649377' lang='ukr' type='mono' source_url='https://www.bbc.co.uk/ukrainian/vert-fut-51649377' term='COVID'>
Нульовий пацієнт епідемії коронавірусу: хто він і навіщо його шукати
--
З поширенням епідемії Сovid-19 дослідники намагаються визначити першу людину, яка захворіла на коронавірус. Навіщо це з'ясовувати і як взагалі виник термін "нульовий пацієнт"?
Влада Китаю та експерти не дійшли згоди щодо того, звідки почалася епідемія і хто першим захворів на новий вірус. Іншими словами, хто є "нульовим пацієнтом" в епідемії Covid-19.
Рівень генетичного аналізу сьогодні дозволяє простежити походження вірусу через тих, хто ним заразився. Разом з епідеміологічними дослідженнями вчені можуть визначити людей, які, можливо, захворіли першими і почали поширювати хворобу, спровокувавши таким чином спалах.
Але навіщо їх визначати? Це може дати відповіді на важливі запитання, як, коли і чому почалася епідемія. Це також може зупинити поширення інфекції або запобігти майбутнім спалахам.
Отже, чи знаємо ми, хто є нульовим пацієнтом в епідемії Covid-19, яка розпочалася в Китаї?
Коротка відповідь - ні.
Влада Китаю спочатку повідомила, що перший випадок коронавірусу стався 31 грудня. Багато перших випадків вірусної пневмонії негайно пов'язали з ринком морепродуктів та тварин в Ухані в провінції Хубей.
Цей регіон є епіцентром спалаху. Там зафіксовані майже 82% всіх випадків (понад 75 000 хворих) у Китаї та всьому світі, за даними Університету Джона Хопкінса.
Втім, дослідження китайських вчених, опубліковане в медичному журналі Lancet, стверджує, що вперше діагноз Covid-19 поставили 1 грудня 2019 року (тобто набагато раніше). І головне, ця людина не мала "контакту" з морепродуктами з ринку Хуанань.
Старша лікарка в лікарні Цзиніньтан в Ухані та одна з авторок дослідження Ву Веньцзюань заявила китайській службі BBC, що пацієнтом був літній чоловік, який страждав на хворобу Альцгеймера.
"Він жив за чотири-п'ять автобусних зупинок від ринку морепродуктів і оскільки був хворий, майже не виходив з дому", - каже Ву Веньцзюань.
Вона також розповіла, що в трьох інших людей в наступні дні виникли симптоми вірусу, але двоє з них також не мали жодного контакту з ринком Хуанань.
Дослідники, однак, також встановили, що 27 із 41 пацієнта, які потрапили до лікарні на ранніх стадіях спалаху, "мали стосунок до ринку".
Наразі найбільш ймовірною залишається гіпотеза ВООЗ про те, що спалах коронавірусу розпочався на ринку, а сам Сovid-19, вочевидь, передався від живої тварини людині-господарю, від якої потім почалося розповсюдження серед людей.
Тож чи може насправді одна людина спровокувати масовий спалах?
Епідемія еболи в Західній Африці у 2014-2016 роках була найбільшим спалахом вірусу з моменту його виявлення 1976 року. За даними ВООЗ, від еболи померли понад 11 000 людей, були заражені - 28 000.
Спалах тривав понад два роки і зачепив 10 країн, переважно в Африці. Але окремі випадки еболи також зафіксовані в США, Іспанії, Великій Британії та Італії.
Вчені дійшли висновку, що спалах нового штаму еболи розпочався лише з однієї людини - дворічного хлопчика з Гвінеї. Він міг заразитися вірусом, коли грав у дуплі дерева, в якому проживала колонія кажанів.
Вчені поїхали до селища Меліанду, де жив хлопчик, взяли зразки генетичного матеріалу і поспілкувалися з місцевими жителями, щоб дізнатися більше про джерело спалаху інфекції.
Утім, мабуть, найвідомішим "нульовим пацієнтом" була Мері Меллон, яка отримала прізвисько "тифозна Мері" через те, що спричинила спалах черевного тифу у Нью-Йорку в 1906 році.
Меллон переїхала до США з Ірландії, де почала працювати кухаркою в багатих сім'ях. Після спалаху випадків тифу серед заможних сімей Нью-Йорка лікарі простежили його джерело - Мері Меллон.
В кожній родині, де вона працювала, починався черевний тиф, при цьому сама Мері не хворіла.
Лікарі назвали її здоровим носієм - людиною, зараженою хворобою, яка не має її симптомів або вони мало помітні. Такі носії хвороби зазвичай заражають багатьох людей.
Наразі є свідчення того, що деякі люди поширюють віруси більше за інших. Меллон є одним з перших зареєстрованих випадків так званих "суперпоширювачів".
У той час щороку кілька тисяч ньюйоркців хворіли на черевний тиф, смертність від якого була 10%.
Термін "нульовий пацієнт", однак, оточений стигмою.
Багато експертів у галузі охорони здоров'я проти виявлення першого підтвердженого випадку хвороби. Вони побоюються дезінформації про хворобу або навіть віктимізації людини.
Відомий приклад - чоловік, якого помилково визначили "нульовим пацієнтом" епідемії СНІДу.
Гаетан Дугас, канадський бортпровідник і гей, є одним з найбільш демонізованих пацієнтів в історії. Його звинувачували у поширенні ВІЛ у США в 1980-х.
Лише три десятиліття потому вчені виявили, що в нього не міг бути перший випадок хвороби. Дослідження 2016 року показало, що вірус потрапив до Америки з Карибського басейну на початку 1970-х.
Цікаво, що й сам термін "нульовий пацієнт" випадково з'явився саме під час епідемії ВІЛ-інфекції.
Досліджуючи розповсюдження хвороби в Лос-Анджелесі та Сан-Франциско на початку 1980-х, співробітники Центрів контролю та профілактики захворювань використовували літеру "O" на позначення випадків "за межами штату Каліфорнія" (outside the state of California).
Інші дослідники помилково трактували літеру як число 0 - так і з'явився термін "нульовий пацієнт".
Прочитати оригінал цієї статті англійською мовою ви можете на сайті BBC Future.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
--
</doc>
<doc docid='bbc_news-52088566' lang='ukr' type='mono' source_url='https://www.bbc.co.uk/ukrainian/news-52088566' term='COVID'>
Кличко присоромив киян за "тусовки" на природі: "Нас всіх чекатиме катастрофа"

Мер Києва Віталій Кличко обурений тим, що кияни масово не дотримуються карантину в розпал коронавірусу.
Легковажність тих, хто влаштовує багатолюдні пікніки та гуляння на природі, наражає на небезпеку інших, заявив Кличко на брифінгу у понеділок.
"Якщо продовжаться ці шатання і тусовки, ці поїздки натовпами на природу, нас всіх чекатиме велика катастрофа", - попередив мер, не стримуючи емоцій.
Кличко закликав киян "подумати головою", адже Київ уже в лідерах за кількістю хворих на коронавірус в Україні.
Станом на ранок понеділка таких хворих вже 102 людини.
Мер також підкреслив, що, на відміну від Європи, в Києві часто хворіють молоді люди.
"В столиці два випадки захворювань дітей і чимало людей, трохи старших за тридцять. Дехто з них в тяжкому стані, в палаті інтенсивної терапії", - підкреслив мер.
"Хтось думає, що загроза стосується кого завгодно, але не його. Думати так, м'яко кажучи, нерозумно. Є свідомі кияни, а є ті, до кого, на жаль, ще не дійшло", - додав він.
Кличко знову закликав обмежити контакти з іншими людьми, залишатися вдома, не водити дітей на дитячі майданчики та дотримуватися обсервації, якщо йдеться про киян, які повернулись з-за кордону.
"Ви смієтесь і не вірите і чомусь думаєте, що пронесе, а потім ніяка система охорони здоров'я не впорається з тисячами людей, які захворіли", - підсумував мер.
Загалом, станом на ранок 30 березня в Україні підтвердили 480 випадків зараження COVID-19. Від хвороби померли 11 українців. 6 пацієнтів одужали.
У Києві майже в півтори рази більше хворих, ніж в інших регіонах.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52267255' lang='ukr' type='mono' source_url='https://www.bbc.co.uk/ukrainian/news-52267255' term='COVID'>
Хроніки коронавірусу. Іспанія та Італія послаблюють карантин
Станом на вечір 13 квітня у світі виявили майже 1,9 мільйона випадків коронавірусу.
Станом на вечір 13 квітня у світі виявили майже 1,9 мільйона випадків коронавірусу.
Найбільше хворих - у США (558 тисяч), Іспанії (169 тисяч), Італії (156 тисяч) та Франції (133 тисячі).
Ці ж країни лідирують за кількістю смертей, спричинених коронавірусною інфекцією. Понад 22 тисячі смертей зафіксували у США, 19 тисяч - в Італії, 17 тисяч - в Іспанії.
Італія - країна, яка довгий час була лідером за кількістю смертей від коронавірусу. Але все ж місцева влада зважилася на послаблення карантину.
Режим загальної ізоляції продовжили до 3 травня, але з вівторка зможуть відкритися книжкові магазини, магазини канцелярських товарів та дитячого одягу.
Заводи поки що не відчинятимуть.
Іспанія, одна з країн, найбільш уражених пандемією коронавірусу, почала послаблювати карантинні обмеження, які призвели до спаду її економіки.
З понеділка працівники фабрик, будівельних компаній і ще кількох галузей отримали дозвіл виходити на роботу - за умови дотримання суворих норм безпеки.
Для всіх інших громадян досі діє обмеження на вихід з дому.
Станом на 13 квітня від коронавірусної інфекції в Іспанії померли понад 17 тисяч людей, але кількість нових випадків інфекції знижується.
"Ми все ще далекі від перемоги і від моменту, коли ми зможемо повернутися до нормального життя", - сказав прем'єр-міністр Педро Санчез.
"Усі ми хочемо повернутися на вулиці. Але ще більше бажання - перемогти у цій війні і запобігти її поверненню", - додав він.
У неділю Китай повідомив про 108 нових випадків коронавірусу - це найбільший приріст хворих у країні за кілька останніх тижнів.
98 нових хворих приїхали з інших країн, й частина фахівців озвучує побоювання, що на КНР, яка почала оговтуватися від карантину, може чекати нова хвиля вірусу.
Китайське місто Ухань, з якого почалося поширення пандемії, минулого тижня відкрилося після 11-тижневої ізоляції.
Мешканці міста отримали змогу виїжджати за його межі, почали відновлюватися залізничне та автомобільне сполучення.
За нагоди католицької Пасхи італійський тенор Андреа Бочеллі виступив у порожньому соборі в Мілані.
Концерт під назвою "Музика надії" транслювався на Youtube.
Менш як за добу його переглянули понад 23 мільйони разів.
Контент недоступний
Бельгійські правоохоронці затримали понад 40 людей, які брали участь у безладах у Брюсселі в ніч на 12 квітня - після загибелі 19-річного місцевого жителя.
Минулої п'ятниці правоохоронці затримали підлітка на скутері, який порушував умови карантину. Той спробував втекти і загинув, потрапивши в аварію.
Вже незабаром на вулиці міста почали виходити протестувальники. Вони кидали в поліцейських каміння і підпалили кілька машин.
Данія стала однією із перших країн у світі, яка почала послаблювати умови карантину.
Вже у понеділок тут відкриються десякі бізнеси, які до цього не працювали. У середу до занять у школах мають повернутися діти до 11 років.
Данія однією із перших європейських країн запровадила в себе жорсткий карантин близько місяця тому. Влада вважає, що їй вдалося взяти поширення коронавірусу під контроль.
Кордони країни поки залишатимуться закритими.
В Італії та Франції, які разом з Іспанією, найбільше потерпають від коронавірусної інфекції в Європі, повідомили про зменшення щоденної кількості смертей, пов'язаних з Covid-19.
Останній показник в Італії - 431 смерть за добу - є найнижчим за більш як три тижні.
У Франції так само фіксують зменшення кількості летальних випадків - 315 за добу.
Натомість в Іспанії, навпаки, спостерігається збільшення кількості смертей - їх понад 600 за добу. Місцевий уряд вже попередив, що на країну можуть очікувати важкі часи - навіть, якщо швидкість кількість нових хворих буде зменшуватися.
Станом на вечір 12 квітня шестеро українських громадян в різних країнах світу померли від коронавірусної інфекції, повідомляє МЗС.
Окрім того, 171 українець наразі перебуває на лікування - зокрема в Іспанії, Італії, США, Португалії та Росії.
Також, кажуть у відомстві, 24 українських громадян вже встигли одужати.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52397830' lang='ukr' type='mono' source_url='https://www.bbc.co.uk/ukrainian/news-52397830' term='COVID'>
Зеленський: Україна починає тестувати ліки від коронавірусу
Президент Володимир Зеленський заявив, що Україна починає клінічні випробування препарату для боротьби з коронавірусом.
Президент Володимир Зеленський заявив, що Україна починає клінічні випробування препарату для боротьби з коронавірусом.
Про це він сказав у спеціальному зверненні 23 квітня.
За його словами, цей препарат може бути дуже ефективним й навіть повністю нейтралізувати хворобу.
Щоправда, він не назвав конкретних вчених та який це саме препарат.
"В ці дні Україна починає клінічні випробування препарату для боротьби з COVID-19. Є попередні висновки наших учених та виробників, за якими цей лікарський засіб може бути дуже ефективним", - заявив пан Зеленський.
"У них є всі підстави вважати, що препарат може суттєво знижувати або повністю нейтралізувати загрозу смерті від тих ускладнень, які коронавірусна інфекція завдає людському організму", - запевнив президент України.
Володимир Зеленський додав, що це особливо стосується людей із зони підвищеного ризику, які мають серцево-судинні захворювання та цукровий діабет.
"Є надія, що засіб буде дієвим не лише для лікування, а й для профілактики захворювання", - зробив гучну заяву президент України.
При цьому він уточнив, що ще треба дочекатись офіційних результатів клінічних випробувань й закликав вірити у вчених та тримати за них кулаки.
Раніше стало відомо, що президент Володимир Зеленський пропонував мільйон доларів вченим, які винайдуть вакцину від коронавірусу.
Ця інформація викликала критику в багатьох експертів, які вказують, що на пошук вакцини потрібен час та набагато більші гроші.
У світі тестують кілька потенційних вакцин від коронавірусу, а виробництво вакцини прогнозують аж на 2021 рік.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-russian-51854487' lang='ukr' type='mono' source_url='https://www.bbc.co.uk/ukrainian/news-russian-51854487' term='COVID'>
Сколько в Украине больных коронавирусом?
Канцлер Германии Ангела Меркель предупредила, что коронавирусом может заразиться 70% населения Германии - это 58 миллионов человек. В Британии уже прогнозируют тысячи случаев заражения.
Канцлер Германии Ангела Меркель предупредила, что коронавирусом может заразиться 70% населения Германии - это 58 миллионов человек. В Британии уже прогнозируют тысячи случаев заражения.
В Италии, у которой с Украиной большой пассажиропоток, зафиксировали более десяти тысяч инфицированных.
А в Украине - лишь один официально подтвержденный случай заболевания.
"В Италии карантин на территории всей страны. В Украине уже неделю - один официально подтвержденный случай коронавируса. Меня одного это настораживает?" - пишет Станислав Грещишин, бывший глава патронатной службы Минздрава.
Журналисты, депутаты, врачи задаются вопросом: действительно ли в Украине один больной, или их может быть больше?
Коронавирус медленно распространяется на восток Европы. Так в министерстве здоровья объясняют минимальное количество больных в Украине.
Пока в европейских государствах на вирус тестируют сотни, а иногда и тысячи людей, в Украине проверили только 43-х.
На вопрос ВВС News Украина, почему так мало, в Минздраве ответили - таковы алгоритмы.
Проверяли, прежде всего, тех, кто приехал недавно из стран, где есть вспышки вируса, у кого была температура или другие признаки ОРВИ, а также людей, которые с ними контактировали.
"Мы не скрываем эти случаи (коронавируса. - Ред.), мы диагностируем эти случаи. Посмотрите, в Беларуси, например, в Румынии, у них, да, большее количество, но не намного. В Беларуси, например, шесть случаев. Потому что на востоке Европы сейчас мы не видим такого всплеска, как в Италии, в Германии и Франции. Коронавирус медленно распространяется на восток Европы", - сообщил на брифинге в Киеве 11 марта заместитель министра здравоохранения Виктор Ляшко.
При этом он признал, что украинские власти прогнозируют и ожидают роста числа больных Covid-19.
Сейчас еще у пяти людей в Украине подозревают коронавирус. Их анализы изучают в лаборатории.
В Минздраве рассказали ВВС News Украина, как выглядит проверка на коронавирус в Украине.
Если у человека, который приехал из страны, где есть вспышка коронавируса, заподозрили болезнь, его на специальной "скорой" везут в больницу. Далее берут первый анализ. Проверяют на все известные виды острых респираторных инфекций.
Если их не находят, материалы передают в областную лабораторию. Если и там не находят известные вирусы, анализ везут в Киев.
Пока только там есть тесты на коронавирус. Однако позже такие тесты планируют завести в несколько регионов Украины. Закарпатье - один из первых регионов, который должен получить тесты на коронавирус.
Украина централизованно закупила тест-системы для выявления коронавируса, которых хватит для обследования 960 человек. В Минздраве говорят, что этого должно хватить до момента получения очередных реагентов.
"В больницах людей диагностируют на коронавирус за счет государства. В то же время мы не запрещаем частным клиникам и аптекам закупать тест-системы и экспресс-тесты (на коронавирус. - Ред.)", - пояснил Ляшко.
Несколько тысяч тестов на коронавирус закупили власти Киева.
Оксана Зинченко, кандидат биологических наук, доцент кафедры микробиологии, вирусологии и биотехнологии ОНУ имени Мечникова сомневается в том, что в Украине зафиксирован только один инфицированный коронавирусом.
"Инфицированных может быть намного больше, просто их никто не регистрирует. Часто инфекция может протекать бессимптомно либо в легкой форме, поэтому человек не обращается за медицинской помощью. Если поражены ткани респираторного тракта, вирус должно выделяться оттуда", - говорит Зинченко.
По мнению ученого, тестировать всех нет смысла, но стоит проверять на коронавирус тех, у кого есть симптомы респираторных заболеваний, а также тех, кто входит в группу риска - пожилых людей и врачей.
Федор Лапий, иммунолог, детский инфекционист, также сомневается, что в Украине только один больной.
"Может быть такое, что мы недовыявили случаи коронавирусных инфекций. Но мы не можем протестировать всех больных или всех желающих. Система просто не выдержит", - считает иммунолог.
По его словам, если состояние больного тяжелое, тест на грипп показал отрицательный результат, было бы разумно проверить и на коронавирус.
Вакцину от коронавируса пока не создали, как и специального противовирусного лечения, - ученые над этим только работают.
Но большинство пациентов выздоравливают в больницах. Инфицированных людей лечат, облегчая симптомы.
ВООЗ обнародовал рекомендации, как уменьшить риск инфицирования новым вирусом: регулярно и тщательно мыть руки, не трогать лицо, не употреблять в пищу плохо обработанное мясо, молоко и яйца. Также воздерживаться от поездок в регионы, где есть вирус, избегать контактов с больными людьми, держаться на расстоянии более метра с любым человеком, который чихает или кашляет. Соблюдать "гигиену кашля".
Следите за нашими новостями в Twitter и Telegram
</doc>
<doc docid='bbc_news-52034058' lang='ukr' type='mono' source_url='https://www.bbc.co.uk/ukrainian/news-52034058' term='COVID'>
У принца Чарльза виявили коронавірус
Тест 71-річного принца Чарльза на коронавірус показав позитивний результат.
Тест 71-річного принца Чарльза на коронавірус показав позитивний результат.
Він має легкі симптоми хвороби, але загалом почувається добре.
У його дружини, 72-річної герцогині Корнуольської Камілли, коронавірус не виявили.
Подружжя самоізолюється у резиденції Балморал.
"Неможливо встановити, від кого міг заразитися принц, оскільки упродовж останніх тижнів він мав велику кількість зустрічей", - йдеться в повідомленні речника принца Чарльза.
Наприкінці минулого тижня також стало відомо, що коронавірус підхопив князь Монако Альбер II.
У його пресслужбі запевняли, що стан здоров'я Альбера II наразі не викликає занепокоєння.
Він став першим чинним лідером держави, в якого виявили коронавірус.
Раніше у ЗМІ фігурувала інформація, що хворобу нібито діагностували в президента Бразилії Жаїра Болсонару, проте офіційно це заперечили.
Водночас чимало інших політиків та держслужбовців з різних країн уникнути зараження не змогли.
Коронавірус діагностували, зокрема, в заступниці міністра охорони здоров'я Британії і члена парламенту Надін Дорріс. Вона розповідала, що в якийсь момент почувалася "досить кепсько", але припустила, що "найгірше вже позаду".
Також підозра на Covid-19 підтвердилася у міністра внутрішніх справ Австралії Пітера Даттона - політика поклали до лікарні, він розповідав, що почувається добре.
Серед заражених і головнокомандувач збройних сил Польщі Ярослав Міка. Хворобу виявили після того, як він повернувся з Німеччини.
До цього позитивний результат на коронавірус показав тест Нікола Дзингаретті, лідера Демократичної партії Італії, яка входить до правлячої коаліції.
На самоізоляції перебуває й прем'єр-міністр Канади Джастін Трюдо - упродовж двох тижнів він працюватиме з дому, оскільки коронавірус виявили в його дружини Софі Грегуар-Трюдо. У пресслужбі прем'єра запевняють, що вона почувається добре. В самого прем'єра симтомів хвороби немає.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52232893' lang='ukr' type='mono' source_url='https://www.bbc.co.uk/ukrainian/features-52232893' term='COVID'>
БЦЖ захищає від коронавірусу? Що правда, а що вигадка
Наприкінці березня, коли епідемія Covid-19 поширилася по всьому світу, а кількість підтверджених випадків стала вимірюватися сотнями тисяч, багато хто звернув увагу на підозрілий збіг.
Наприкінці березня, коли епідемія Covid-19 поширилася по всьому світу, а кількість підтверджених випадків стала вимірюватися сотнями тисяч, багато хто звернув увагу на підозрілий збіг.
У різних країнах захворювання поширюється з різною швидкістю. І чомусь коронавірус, принаймні на перший погляд, має значно меншу активність в країнах, де дітям обов'язково робили щеплення від туберкульозу вакциною БЦЖ.
Що це - простий збіг обставин? Чи тут є певна закономірність?
Враховуючи масштаб епідемії та страх перед новим вірусом, який у багатьох лише підживлюється через запроваджені по всьому світу безпрецедентні обмежувальні заходи, у соцмережах та довкола наукових сайтах миттєво стали з'являтися різноманітні версії.
Хтось цілком серйозно вважає, що винайдена 100 років тому вакцина проти туберкульозу може заразом захистити і від коронавірусної інфекції, про існування якої вчені не знали ще у грудні минулого року.
Інші ж, навпаки, твердять, що жодного зв'язку немає і бути не може, а збіг є випадковим, імунітет до коронавірусу, який начебто дає вакцина, і в який багатьом хочеться вірити, - вигадка, і жодних наукових доказів цьому немає.
Так що каже наука і що ми знаємо напевне?
Приблизно до середини лютого, поки практично невідома хвороба поширювалася лише в Китаї, здавалося, що новий вірус косить усіх без виключень, щоправда, частіше надаючи перевагу чоловікам.
Проте коли вірус дістався найвіддаленіших куточків планети, стало очевидно, що в різних країнах епідемія розвивається по-різному.
Десь — як в Італії та США — кількість підтверджених випадків зараження і померлих починає зростати погодинно. А десь — наприклад, у Японії чи Таїланді — епідемія поширюється набагато повільніше, хоча перших хворих там виявили значно раніше.
На це впливає багато факторів. Величезну роль тут відіграє середній вік населення, а також культура, стан системи охорони здоров'я, досвід раніше пережитих епідемій, тощо. Крім того, перебіг епідемій у конкретних країнах залежить і від того, як організовані тестування, статистика і поширення інформації.
Разом з тим, низка вчених та аналітиків припустили, що є ще один фактор — швидкість розвитку та важкий перебіг епідемії у тій чи іншій країні корелюється з тим, чи роблять там обов'язкові БЦЖ дітям.
Ця теорія базується, головним чином, на публічній статистиці зараження коронавірусом.
Медики, які проводять дослідження, кажуть, що наявність БЦЖ у конкретної людини абсолютно точно не дає імунітету до нового вірусу. Вакциновані пацієнти є й серед важкохворих, і серед померлих від Covid-19.
Водночас не можна виключати, що під час пандемії щеплення може виявитися корисним в національних масштабах. Принаймні, попередні дані не суперечать цій теорії.
Перше профільне дослідження на цю тему було оприлюднено наприкінці березня групою вчених з Нью-Йорка. Воно ще не було офіційно відрецензовано іншими вченими, які працюють у цій галузі, проте автори дослідження роблять досить сміливу заяву.
"Наші дані дозволяють припустити, що вакцинація БЦЖ, імовірно, значно знижує летальність, пов'язану з Covid-19, - пишуть вони. - Ми також виявили: що раніше та чи інша країна почала практику вакцинації БЦЖ, то суттєвіше знижується кількість смертей на кожен мільйон жителів".
Епідеміологи з Університету Техасу провели ще більш масштабне дослідження і дійшли того ж висновку після вивчення статистики 178 країн. За їхніми підрахунками, кількість інфікованих на душу населення в країнах з обов'язковою вакцинацією проти туберкульозу приблизно у 10 разів менша, а жертв Covid-19 - у 20 разів менше, ніж там, де БЦЖ більше не роблять.
Що ж це за вакцина, що в ній особливого?
Розроблену у Франції ще у 1921 році, БЦЖ (від французької Bacillus Calmette-Guérin - бацила Кальмета-Герена) і сьогодні вважають єдиним доступним та ефективним щепленням від туберкульозу, що його рекомендує ВООЗ.
Вона діє так само, як і будь-яка інша вакцина. Здоровій людині вводять послаблений збудник інфекції, аби "познайомити" організм із потенційною небезпекою та виробити специфічний імунітет.
Специфічний - означає спрямований проти якогось конкретного вірусу чи бактерії, які викликають те чи інше захворювання. Саме тому щеплень так багато: для кожної хвороби - своя.
Вакцина БЦЖ розроблена саме для захисту від туберкульозу, і ні від чого іншого не може і не повинна захищати.
Проте двоє вчених Петер Аабі та Христина Стабел Бенн (обидва з Данії, але працюють переважно у Гвінеї-Бісау) впродовж років вивчають ефекти вакцинаци й твердять, що вона забезпечує ефективний захист і від інших хвороб, зміцнюючи імунітет загалом.
Якщо вірити їхнім дослідженням, які тривають вже кілька десятків років, люди, вакциновані БЦЖ, стають в середньому на 30% менш чутливими до усіх відомих науці інфекцій без винятків. Це стосується і патогенного вірусу, бактерій та грибків — байдуже: імовірність зараження знижується майже на третину.
Втім, усі ці роки наукова спільнота ставилася до роботи Аабі та Бенн досить прохолодно. Їхні публікації у наукових журналах неодноразово критикували за неточності методології, а проведене у 2014 році масштабне дослідження ВООЗ остаточно встановило: якщо у БЦЖ і якісь додаткові переваги, то вони є настільки малими, що їх не варто враховувати.
На цьому дискусію можна було б вважати закритою. Проте у 2020 році розпочалася пандемія, і вчені помітили неочікувані цифри та дивні кореляції.
У світі не так багато країн, де вакцинація від туберкульозу ніколи не була обов'язковою. Їх можна перерахувати буквально на пальцях: Бельгія, Італія, Канада, Ліван, Нідерланди і США.
БЦЖ там роблять вибірково - окремим категоріям населення і лише як рекомендовану.
Дві країни з цього списку є серед сумних лідерів за кількістю підтверджених випадків Covid-19. У США живуть понад чверть усіх "офіційно інфікованих". В Італії, населення якої у п'ять разів менше, — кожен десятий.
Ще три країни не входять у першу десятку за абсолютними цифрами, але йдуть одна за одною одразу після ТОП-10. Бельгія — на 11 місці, Нідерланди — на 12, Канада — на 13.
При цьому всі три сильно випереджають, скажімо, Японію чи Таїланд, де населення є у кілька разів більшим, а перші випадки коронавірусу були зафіксовані набагато раніше. Якщо у 126-мільйонній Японії за весь час епідемії від Covid-19 померли менш як 100 людей, то в 11-мільйонній Бельгії — вже понад 2 000.
В російському Інституті економічного аналізу, заснованому економістом Андрієм Ілларіоновим, вивчили статистику померлих та інфікованих із 36 країн, де "спалах" епідемії коронавірусу розпочався понад місяць тому, і порівняли їх із політикою вакцинації у цих країнах.
Проведені інститутом розрахунки показали: в шести "невакцинованих" країнах епідемія Covid-19 поширюється значно швидше, ніж в країнах, де БЦЖ досі роблять обов'язково. Як за загальною кількістю інфікованих на 1 млн населення, так і за кількістю померлих.
Країни, де раніше щеплення робили геть усім, але в якийсь момент припинили, за кількістю виявлених випадків не поступаються "невакцинованим", проте частка смертельних випадків там є у кілька разів меншою.
Схожий аналіз провели й експерти Інституту біології розвитку РАН. Там країни розділили не на три, а на дві категорії: ті, де обов'язкова вакцинація БЦЖ не здійснюється вже принаймні 30 років (Бельгія, Німеччина, Іспанія, Нідерланди, Швейцарія), і ті, де вона і досі входить до національного календаря щеплень, як у ЄС (Болгарія, Угорщина, Латвія, Польщі, Румунія, Словаччина), а також в інших регіонах (Гонконг, Індонезія, Казахстан, Китай, Мексика, Філіппіни, Південна Корея, Японія).
На відміну від інституту Ілларіонова, біологи свідомо не включили до списку США та Росію, де епідемія розпочалася пізніше. Проте в решті результати досліджень виявилися дуже подібними.
"У другій групі поширення Covid-19 було суттєво нижчим, що підтверджує гіпотезу про можливу протективність вакцини БЦЖ проти Covid-19", - йдеться у листі, який російські вчені відправили в журнал Lancet.
Водночас експерти ІБР РАН підкреслюють: "Різниця між цими групами країн потенційно може бути зумовлена іншими факторами і лише опосередковано може бути пов'язано з вакцинацією БЦЖ".
Чи можливо, що настільки очевидний зв'язок, підтверджений одразу кількома дослідженнями, можна пояснити якимись іншими причинами?
Безумовно. І статистика знає купу подібних прикладів. Наприклад, кількість пожежних машин, спрямованих на місце пожежі, напряму корелюється із збитками від пожежі, адже обидва показники залежать від масштабів пожежі. Проте це зовсім не означає, що збитки можна зменшити, якщо надіслати на місце пожежі менше пожежних машин.
Професор ІБР РАН Ірина Лядова наводить два можливих альтернативних пояснення щільного зв'язку між БЦЖ і поширенням коронавірусу.
По-перше, обов'язкову вакцинацію БЦЖ здійснюють країни із відносно високим рівнем захворювання на туберкульоз. Багато з них (хоч і далеко не всі) - не дуже заможні держави, а це може знижувати рівень і якість тестування і створювати видимість кращої ситуації із Covid-19.
По-друге, на масштаб епідемії в різних країнах сильно впливає швидкість запровадження та рівень карантинних обмежень.
"Ми не можемо повністю виключити наявність зв'язку між цим показником та політикою вакцинації БЦЖ, оскільки обидва показники залежать від особливостей організації епідеміологічних служб та систем охорони здоров'я, які склалися історично", - зазначає науковець.
"Таким чином, повністю виключити те, що в країнах, які застосовують вакцину БЦЖ, більш сприятливий перебіг епідеміологічного процесу пов'язаний не безпосередньо з протективною активністю БЦЖ, а з іншими факторами, поки не можна", - твердить професор Лядова.
Чи є у біологів в принципі якісь фундаментальні причини припускати, що протитуберкульозна вакцина може допомогти при інших вірусних інфекціях?
Такі причини є, і вперше цей механізм був описаний у статті, опублікований в журналі Science у 2016 році. Її автори з Нідерландів висловлювали припущення, що пам'ять нашої імунної системи може формуватися не лише через мутації або рекомбінації якихось генів (саме так працює щеплення), але без фактичних змін у ДНК.
Робота групи вчених із Нідерландів так і називалася: "Натренований імунітет", але про БЦЖ там не було жодного слова. Проте перевірити свою теорію дослідники вирішили саме за допомогою цього щеплення (і подвійного сліпого тестування).
У підсумку їм вдалося на практиці довести, що БЦЖ може захистити організм і від інфекцій, які не мають до туберкульозу жодного стосунку. Спочатку це спрацьовувало із жовтою лихоманкою, а потім — з іншими вірусами. Вакциновані заражалися рідше контрольної групи, і навіть коли підхоплювали інфекцію, хворіли не так тяжко і швидше одужували.
Але як щодо коронавірусу? Чи означає це, що БЦЖ і тут може мати аналогічний ефект?
Усі експерти підкреслюють: стверджувати, що вакцина дійсно робить людей менш чутливими до вірусу SARS-CoV-2, можна буде лише за результатами клінічних досліджень.
Це єдиний науковий спосіб перевірити, чи має виявлена кореляція причинно-наслідковий зв'язок.
"Так, це лише кореляція, але гіпотеза має під собою науковий ґрунт у вигляді як нещодавніх, так і досить старих досліджень, опублікованих у серйозних журналах,- вважає професор кафедри імунології МДУ і член-кореспондент РАН Дмитро Купраш. - Медики правильно роблять, що перевіряють цю гіпотезу".
Випробування вже почалися і відбуваються одразу у кількох країнах. В Австралії, де БЦЖ не роблять вже майже 40 років, щеплення планують зробити 4 000 молодим медичним працівникам.
Хоча професор Школи системної біології в американському Університеті Джорджа Менсона Анча Баранова висловлює сумніви, що захисний ефект БЦЖ від важкого перебігу хвороби можна буде переконливо довести на дорослих. Є чимало доказів того, що щеплення, зроблене у дитинстві, є більш ефективним.
У російському НДІ вакцин і сироваток підтверджують: докази зв'язку вакцинації БЦЖ із зниженням ризику різних немікобактеріальних інфекцій, алергій, онкологічних захворювань і загальної смертності дійсно існують.
"Подібні неспецифічні ефекти вакцинації БЦЖ можуть бути опосередковані клітинами уродженої імунної системи, а не специфічними Т-клітинами пам'яті", - пояснює директор інституту, член-кореспондент РАН Оксана Світич.
Якщо не заглиблюватися у подробиці, то після щеплення клітини уродженого імунітету досить довгий час залишаються в активованому стані: вони виділяють речовини, які перешкоджають запаленню, і набувають властивість "посувати" імунну відповідь, захищаючи від будь-яких бактеріальних та вірусних інфекцій.
Крім того, вакцина може стимулювати так званий гетерологічний імунітет, одночасно активуючи і специфічні Т-лімфоцити інших антигенів.
"Таким чином, вакцинація БЦЖ не може давати специфічного захисного імунітету проти коронавірусу, але можливий неспецифічний захисний вплив внаслідок активації системи уродженого імунітету", - каже Світич.
У той таки час вона вважає, що навіть у цьому випадку "це навряд чи вплине на швидкості розповсюдження епідемії в країнах із різним підходом до вакцинації проти туберкульозу".
Чи це дійсно так, можна буде сказати лише за результатами ретроспективних досліджень, коли пандемія буде позаду. Навіть результати поточних клінічних досліджень з'являться не раніше кінця грудня.
Правова інформація. Ця стаття містить лише загальні відомості і не повинна сприйматися як заміна рекомендаціям лікаря чи іншого фахівця у галузі охорони здоров'я.  ВВС не несе відповідальності за будь-який діагноз, поставлений читачем на основі матеріалів сайту. ВВС не несе відповідальності за зміст інших сайтів, посилання на які є на цій сторінці, а також не рекомендує комерційні продукти чи послуги, згадані на цих сайтах. Якщо вас турбує стан вашого здоров'я, зверніться до лікаря.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_52502792' lang='ukr' type='mono' source_url='https://www.bbc.co.uk/ukrainian/52502792' term='COVID'>
"Небезпечні травневі свята": як українців берегтимуть від вірусу
Україна готується до поступового пом'якшення карантину, однак на травневі свята люди можуть почати збиратися, і поліція цьому намагається завадити.
Україна готується до поступового пом'якшення карантину, однак на травневі свята люди можуть почати збиратися, і поліція цьому намагається завадити.
Про це повідомив офіційний сайт президента Володимира Зеленського за результатами наради з представниками уряду та головних державних відомств.
"Було зазначено, що травневі свята - останні з небезпечних вихідних, які можуть сприяти скупченню людей", - ішлося зокрема на нараді.
Щоб запобігти цьому, в парках у ці дні чергуватимуть патрулі, поінформувала Національна поліція.
Напередодні Мер Києва Віталій Кличко заявив, що шокований кількістю людей на вулицях столиці, попри карантин.
"Вчора на Хрещатику гуляло вже багато людей, переважно без масок, більше того - з дітьми. А на дорогах такі затори, бо всі вирішили кудись поїхати", - пожалівся мер під час ранкового брифінгу.
Тим часом, у п'ятницю міністр охорони здоров'я Максим Степанов підтвердив, що карантин таки будуть пом'якшувати з 11 травня.
"На сьогодні ситуація це дозволяє. Ці пом'якшення будуть ґрунтуватися на тих даних, які в нас є", - зазначив він.
Загалом в Україні підтвердили майже 11 тисяч випадків захворювання на COVID-19. Померли 272 людини.
За минулу добу захворіли 455 людей — це майже на сотню менше, ніж попередньої доби.
Минулого тижня уряд представив детальний план виходу з карантину.
За цим планом, послаблення будуть відбуватися у п'ять етапів. Однак якщо кількість випадків зараження зростатиме, заборони діятимуть і далі.
А вже з 1 травня в Україні мають почати відкривати продовольчі ринки, але функціонуватимуть вони будуть за чіткими правилами, каже влада.
На жаль, ваш браузер не може відобразити мапу
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52457536' lang='ukr' type='mono' source_url='https://www.bbc.co.uk/ukrainian/news-52457536' term='COVID'>
Вівця втекла, її зловили через 7 років

Фермерка Еліс Ґрей та її родина наткнулись на тварину, коли робили барбекю. Її зловили і назвали Prickles (Пріклз), що у перекладі означає "колючки". Це пов'язано із новим, величезним, колючим руном тварини.
Але і це не надовго: 1 травня овечку пострижуть, а для її руна власники ферми вигадали благородну місію. Як і все зараз, вона буде пов'язана із захворюванням Covid-19.
Дивіться відео BBC News Україна в будь-який час - підписуйтеся на наш канал у YouTube.
</doc>
<doc docid='bbc_features-51823349' lang='ukr' type='mono' source_url='https://www.bbc.co.uk/ukrainian/features-51823349' term='COVID'>
"Ніхто не знає, що буде завтра". Що кажуть про карантин українці в Італії
Італія стала другою країною світу, яка найбільше постраждала від поширення нового коронавірусу Covid-19. Станом на вечір 10 березня в країні було понад 10 тисяч людей, які захворіли, з них 631 людина померла та 724 одужали.
Італія стала другою країною світу, яка найбільше постраждала від поширення нового коронавірусу Covid-19. Станом на вечір 10 березня в країні було понад 10 тисяч людей, які захворіли, з них 631 людина померла та 724 одужали.
З 10 березня по всій країні з населенням 60 млн людей запроваджено карантин.
Пересуватися між містами відтепер можуть лише ті, в кого є серйозна і невідкладна потреба, пов'язана з роботою або родинними обставинами. На залізничних станціях запроваджено температурний контроль пасажирів.
Заборонені усі спортивні заходи. Школи та університети залишатимуться закритими принаймні до 3 квітня. Кафе, бари та ресторани працюють лише до 18:00.
Що відбувається в Італії і як на житті країни позначилася ця ситуація, BBC News Україна розповіли українці, які мешкають та працюють в країні.
Ніна (ім'я змінено), працює в місті Парма, регіон Емілія-Романья
У нас є власне фермерське господарство, і додатково я ще працюю інструктором з плавання з дітьми, у яких є розлади аутичного спектра.
Коронавірус поширився так само як скрізь, різниця в тому, що Італія одразу почала робити двоетапне тестування. Тобто італійці шукають своїх хворих з самого початку, на відміну від інших країн.
Я повністю схвалюю всі заходи від влади, санітарна система це взагалі - наші янголи.
Італійська влада, на мою думку, дуже гідно та серйозно поставилась до епідемії, я навіть не очікувала. Все транслюється, кожен випадок, захворювання, одужання.
Медики працюють на межі, дуже хочеться їм допомогти, але зараз найкраща допомога - це сидіти вдома.
У мене є знайома санітарка, вона вже три роки на пенсії, але зараз їх викликали на роботу знову, не вистачає рук.
Чому так багато смертей? Річ у тому, що Італія - одна з найстаріших країн світу, літні люди дуже вразливі до вірусу, і потребують госпіталізації та інтенсиву. Багато померлих - або старші 70 років або онкохворі.
На наші доходи ситуація дуже вплинула, ми ж не працюємо, це по-перше. По-друге, у фермерстві у нас теж великі збитки, тому що продукція продається менше.
Так само ми не поїдемо у відпустку - постраждає вже туризм.
Також я зараз повинна робити обстеження по своїй хронічній хворобі, але всі мої візити анулювали, лікарня завантажена тими, хто захворів на коронавірус.
Незручностей стосовно їжі, ліків, бензину та інших товарів - немає. Все є, супермаркети повні товарів, на заправках черг немає, банкомати вільні.
З самого початку епідемії ми намагаємось все купувати онлайн, як і більшість моїх знайомих і допомагаємо тим, хто не в змозі це зробити.
Чи боїмося ми? Дуже. Чи панікуємо? Ні. Більшість мого кола сприймає все адекватно.
Звісно, якийсь відсоток дурних та безвідповідальних є скрізь.
Я злюся на цей безвідповідальний відсоток, який не захотів трохи пожертвувати своїми звичками.
І дуже сумую за своїми учнями, а вони за мною.
Марина Шаламай, працює у готелі в центрі Рима
Я мешкаю в Італії вже три роки. Раніше працювала в готелях на Сардинії, в готелях на півночі Італії, тепер у Римі.
І на нас ця ситуація дуже вплинула, всі туристи відмовилися приїжджати. Пару тижнів тому почалися відмови, а вчора з нашого маленького готелю (10 кімнат) поїхали останні клієнти.
Тепер він порожній і ми вирішили, що поки що готель зачиняється, а потім дивитимемося по ситуації. Дуже багато готелів зачиняються, як вийти з цієї кризи, ми не знаємо.
Тому я наразі без роботи. В мене короткотерміновий контракт, законодавством така ситуація, мабуть, не передбачена, щось будуть вирішувати.
Взагалі, я думала поїхати до України, але після того, як скасували авіарейси, навіть не знаю. Я буду думати, що робити з роботою.
Бути тут немає сенсу, карантин спрямований на те, щоб люди були менш активними, не виходили нікуди.
Ніхто не знає, що завтра буде. Всі хочуть вірити, що завтра це припиниться, але ніхто не може нічого припустити.
Що стосується, українців, які тут живуть - чимало людей доглядають за італійцями похилого віку, я не думаю, що вони втратять роботу. Вони тут потрібні. Ті, які займаються прибиранням, теж залишаться тут.
У Римі є певна паніка, бо рішення (закрити країну на карантин. - Ред.) було дуже різким. Знайомі сказали мені сьогодні не ходити до супермаркетів, бо вони зараз забиті людьми, великі черги є, і люди сваряться.
Розумієте, в італійців є певна ментальність. Вони не звикли до стресів, в них є ця південна розслабленість. В країні довгий час була стабільність, це не наш випадок, коли батьки пів року були без роботи і все одно знаходили шляхи, як прогодувати дітей. В Італії такого не було.
Ми до тяжких ситуацій звикли, а в них такого не було, для них стрес вже, коли вони не пообідали. Я зовсім не вважаю, що це погано, це добре, коли нація розслаблена, але наразі вони мають триматися.
Зараз відомі актори закликають людей не виходити з дому, адже італійці - нація невгамовних людей, які дуже люблять подорожувати.
І вулиці дійсно почали порожніти. Ще у неділю, 8 березня, людей було багато у центрі Рима.
Вважаю, що карантин все ж допоможе в цій ситуації.
Юлія Маховська, живе поблизу Неаполя
З 2001 року я живу в Італії  зі своїм чоловіком, у місті Оттавіано неподалік від Неаполя, діти в нас вже тут народилися. Я наразі не працюю, чоловік працює на заводі, відповідає за технічний стан приміщень.
У нас спочатку не було паніки. Але після того, як закрили на карантин Ломбардію, всі кинулися їхати до нас, на південь, почалася паніка. І буває, з полиць супермаркетів продукти змітають, роблять закупи на 300-400 євро, виносять по три-чотири кошики.
В супермаркетах роблять оголошення - тримати дистанцію, не підходити близько один до одного, не цілуватися при зустрічі. Люди тут трохи неслухняні, але особливо діти, тому просять їх контролювати, щоб не сиділи разом.
Ми стараємося не виходити, але чоловік працює на заводі, їх на карантин не закривають.
Маємо лікарів-знайомих, вони кажуть, що є багато тяжкохворих. Забирають з хат тільки тих, кого треба інтубувати. Кажуть, що коли багато хворих, то мусять обирати, кого інтубувати.
Діти - малому 16 років, донька в першому класі - сидять вдома, вчаться через інтернет, вчителі відправляють завдання на сайти. Школи на карантині ще з кінця лютого, і до 3 квітня точно будуть зачинені.
Мені здається, що коронавірус тут швидко поширився, тому що тут туристична зона, не було обмежень. І тут будь-яка людина, яка з тобою вітається, обов'язково поцілує в щоку, навіть якщо ви нещодавно познайомилися.
І це демократична країна, яка не може обмежувати серйозно, тільки рекомендує. Не може мер сказати сидіти вдома, або завтра прийдуть карабінери та самі позакривають.
На ціни ситуація, на щастя, ще не вплинула. Маски тільки коштують 6 євро замість 1 євро. Ми тільки милом закупилися.
На українців, які тут живуть, ситуація вплине по-різному.
Ті українські мігранти, які працюють день і ніч біля старих жінок, вони так і залишаються в хаті. А ті, хто працює по годинах, хто влаштований неофіційно - це може по них вдарити, особливо якщо немає заощаджень. По них це може боляче вдарити.
Маріана Пучковська, місто Больцано у провінції Трентіно Альто Адідже, північ Італії.Мешкає в країні 13 років
Відсьогодні ми в червоній зоні на карантині. Працюють в повному режимі тільки аптеки, лікарні й супермаркети. Все інше або закрите, або працює до 18:00. Комерційний центр закрили на вихідні, з понеділка по п'ятницю він працює до 18:00.
Ми з чоловіком удвох працюємо в супермаркеті, тому мушу бути в постійному контакті з людьми. Зараз не використовуємо маски, тільки рукавиці, антибактеріальні гелі для рук і метр дистанції з людьми.
Працює поліція безпеки, яка перевіряє, аби люди дотримувались правил. Не рекомендується виходити без причини. Почали працювати асоціації для покупки продуктів літнім людям.
Я дуже закликаю і прошу своїх співвітчизників в Італії не їхати до України. Пожалійте своїх родичів, близьких і знайомих.
Давайте вбивати цей вірус, а не поширювати. Я бажаю всім приємного дня і насамперед міцного здоров'я.
Олена Назаренко, регіон Апулія, місто Маргеріта-ді-Савойя на півдні Італії
Я живу тут понад 20 років з чоловіком-італійцем, діти мої - громадяни Італії. Працюю перекладачем.
Коронавірус швидко дуже поширюється. Багато людей після запровадження карантину на півночі повернулися на південь. І зараз всі ці випадки проявляються на півдні.
У нас в Апулії станом на 9 березня, на 10 заражених більше, ніж було в неділю 8 березня.
В містечку у нас паніки немає. Деякі фірми закрилися, люди працюють з дому.
Але маски давно зникли, і звичайний спирт теж.
Бари, ресторани, крамниці не зачиняються, але в них набагато менше клієнтів. Постраждав хребет італійської економіки
Я бачила у Facebook заклики власників цих закладів до місцевої влади, аби вона звернулася до уряду по допомогу цьому сектору.
Водночас якщо ви десь бачите фотографії черг в Італії, це не тому, що супермаркети переповнені, а тому що всіх зразу не пускають, тільки якусь невелику кількість людей. Спочатку звичайно в Ломбардії змітали продукти, але потім цього не було.
Взагалі італійські вчені кажуть, що чим більше і швидше запроваджуються заходи карантину, тим менше пошириться ця хвороба.
В коментарі BBC News Україна асоційований експерт Ради зовнішньої політики "Українська призма" Вікторія Вдовиченко прогнозує, що для Італії поширення коронавірусу буде випробуванням і в політичному, і в економічному плані.
"Я очікую, що Італія проситиме допомоги у своїх партнерів. Напевно, буде засідання міністрів охорони здоров'я європейських країн, за участі ВООЗ, аби мінімізувати поширення хвороби в демократичних країнах", - зазначає пані Вдовиченко.
"Як показує ситуація, демократична країна дуже важко справляється із заборонами, адже одразу з'являється багато критиків, які говорять про порушення прав", - додає вона.
Експертка нагадує, що спочатку італійська опозиція критикувала уряд Джузеппе Конте за надто суворі заходи карантину в містах на півночі країни, а тепер критикує за те, що їх було недостатньо.
Потім ще був конфлікт між урядом та регіонами Ломбардія та Венето, які не хотіли запроваджувати суворі заходи.
"Думаю, влада піде на посилення заходів карантину, які будуть більш критично сприйматися суспільством", - прогнозує експертка.
Проте уряду довелося стикнутися з давніми традиціями італійського суспільства.
"Китайська ментальність - це не італійська ментальність. Правоохоронець може рекомендувати, не може заборонити виходити на вулицю. Основна цінність в Італії - це родина, і якщо є зазіхання на неї - не можна приходити, цілувати родичів - це удар по найбільш чутливому. В них в історії не було таких обмежень, щоб забороняли візити до родичів", - пояснює пані Вдовиченко.
Ще однією проблемою Італії експертка називає нестачу місць в реанімаціях.
"Італійці вже порівнюють ситуацію з часами Другої Світової війни, коли можуть почати віддавати місця тим, хто має більше шансів вижити, тобто молодим. Якби це жахливо не звучало.  Для італійців це дуже чутлива річ, бо традиції патерналізму зберігаються", - каже експертка.
Окрім того, італійська економіка зазнала потужного удару - в понеділок обвалилися біржі, Італія може звернутися за допомогою до ЄС.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52305957' lang='ukr' type='mono' source_url='https://www.bbc.co.uk/ukrainian/news-52305957' term='COVID'>
Коронавірус в Україні: вже понад чотири тисячі інфікованих
В Україні зафіксували 4161 випадок коронавірусної хвороби. Про це повідомляє Центр Громадського здоров'я України.
В Україні зафіксували 4161 випадок коронавірусної хвороби. Про це повідомляє Центр Громадського здоров'я України.
116 людей померли, а 186 - одужали. За добу зафіксовано 397 нових випадків.
За минулу добу захворіли 104 медпрацівники. Всього в Україні інфіковано 788 медиків. Найбільше хворих медпрацівників у Чернівецькій області - 128 людей.
У регіонах найбільше інфікованих людей у Чернівецькій області і в Києві:
За минулу добу провели понад 4 тисячі тестувань.
Міністр охорони здоров'я Максим Степанов закликав українців святкувати Великдень вдома, онлайн і не йти до храмів.
Тим часом у світі, станом на ранок 16 квітня, виявили вже понад 2 мільйона випадків коронавірусу.
У чотирьох священників в Чернівецькій області виявили коронавірус. Один з них стверджує, що результати тестування є неправдивими і хоче далі проводити богослужіння. Про це повідомив голова Чернівецької ОДА Сергій Осачук у Facebook.
У Рівненській обласній лікарні на COVID-19 захворіли 32 медика, повідомляють в ОДА.
Нині в лікарні посилили карантинні заходи. За даними МОЗ, коронавірусною хворобою інфікувалися майже тисяча лікарів в Україні.
З 16 квітня, всім водіям та пасажирам на в'їздах до Києва обов'язково вимірюватимуть температуру.
Контрольно-пропускні пункти розміщуються на в'їздах та виїздах за адресами:
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51705999' lang='ukr' type='mono' source_url='https://www.bbc.co.uk/ukrainian/features-51705999' term='COVID'>
Як перевіритися на коронавірус?
Що робити, якщо ви нещодавно були за кордоном, у вас висока температура та інші симптоми хвороби?
Що робити, якщо ви нещодавно були за кордоном, у вас висока температура та інші симптоми хвороби?
Перша порада від медиків - не панікувати.
"Як тільки я відчула симптоми застуди, одразу звернулася до сімейного лікаря. Адже коли ти наляканий, то прискіпливіше дослухаєшся до свого здоров'я. Лікар послухала легені, детально перепитала про стан здоров'я, симптоми. У мене був нежить, що нехарактерно для коронавірусу, не було температури. Так його і виключили", - розповідає BBC News Україна киянка Оксана.
За її словами, в поліклініці людей більше, ніж зазвичай. "Усі бояться", - каже вона.
У міністерстві здоров'я у випадку симптомів поганого самопочуття рекомендують звертатися до сімейного лікаря.
"Коронавірус це чи ні, лікарі проводять симптоматичне лікування. Таке, як і у випадку інших гострих респіраторних вірусних інфекцій. Як у випадку грипоподібних інфекцій, наприклад. Не можу сказати, що для коронавірусу треба якісь особливі заходи", - розповів заступник міністра здоров'я Віктор Ляшко в інтерв'ю LB.ua.
Київська влада радить мешканцям міста у разі появи симптомів залишатися вдома і телефонувати своєму сімейному лікарю.
У разі підозри на хворобу їх швидкою доправлять до однієї з семи лікарень Києва, які забезпечені експрес-тестами на виявлення коронавірусу. Це такі лікарні:
Експрес-тести проводяться виключно за медичними показами, в медичному закладі і безкоштовно.
Такі тести поки що не придбати в аптеці, щоби перевіритися самостійно.
Як перевіряють на коронавірус в Україні?
Тест на коронавірус в Україні роблять за таких умов:
При цьому, як розповіли ВВС News Україна у МОЗ, у кожному окремому випадку лікар ухвалює рішення, робити тест чи ні.
Також тести роблять в окремих випадках. Наприклад, таких, як під час евакуації українців з Італії. 16 березня в  аеропорту "Бориспіль" провели експрес-тести 123-м українцям, яких вивезли з Італії. Всі вони були негативними.
Як розповіли в МОЗ, регіони України самостійно закупають тести на коронавірус.
В Україні станом на середину березня на коронавірус перевірили понад 500 людей.
Для прийому пацієнтів з коронавірусом МОЗ визначив госпітальні бази у кожному регіоні України.
У київських лікарнях є спеціальні інфекційні відділення із боксами, що відповідають вимогам.
Прикордонники продовжують вимірювати температуру тіла у всіх громадян, які в'їжджають на територію України. Швидкі чергують у найбільших пунктах пропуску.
Вакцину від коронавірусу ще не винайшли, як і спеціального противірусного лікування, вчені над цим лише працюють.
Але більшість пацієнтів одужують у лікарнях. Інфікованих людей лікують, полегшуючи їхні симптоми.
ВООЗ оприлюднив рекомендації, як зменшити ризик інфікування новим вірусом: регулярно і ретельно мити руки, не торкатися обличчя, не вживати в їжу погано оброблене м'ясо, молоко і яйця. Також утримуватися від поїздок у регіони, де є вірус, уникати контактів з хворими людьми, триматися на відстані понад метр з будь-якою людиною, яка чхає чи кашляє. Дотримуватися "гігієни кашлю".
Станом на 16 березня у світі зареєстровано 169 387 випадків захворювання COVID-19, з них 77 257 (45,6%) осіб одужали.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52553209' lang='ukr' type='mono' source_url='https://www.bbc.co.uk/ukrainian/news-52553209' term='COVID'>
Коронавірус у Європі: коли його зафіксували вперше? Випуск новин
У випуску 5 травня:
У випуску 5 травня:
Ви також можете подивитись випуск на YouTube.
Всі випуски новин на YouTube.
І підписуйтеся на наш Youtube-канал!
</doc>
<doc docid='bbc_news-51871165' lang='ukr' type='mono' source_url='https://www.bbc.co.uk/ukrainian/news-51871165' term='COVID'>
В Україні - перша смерть від коронавірусу
У Радомишлі померла 71-річна жінка, у якої напередодні підтвердили коронавірус. Про це повідомили у міністерстві охорони здоров'я.
У Радомишлі померла 71-річна жінка, у якої напередодні підтвердили коронавірус. Про це повідомили у міністерстві охорони здоров'я.
Уранці 13 березня стан хворої погіршився і став важким. Її перевели на штучну вентиляцію легенів, але за кілька годин жінка померла.
За повідомленнями, близькі родичі, з якими вона проживала, та особи, з якими контактувала, перебувають під наглядом лікарів.
Інші два випадки коронавірусу в Україні підтверджені у чоловіків старшого віку в Чернівцях.
МОЗ зазначає, померла жінка знаходилася в групі ризику - старше покоління людей найбільш вразливе до інфікування коронавірусом COVID-19 з летальними наслідками.
1 березня жінка повернулася з Польщі. Симптоми хвороби вона відчула 3 березня, а 8 березня відвідала церкву.
Наразі місцева влада встановила 26 людей, які з нею контактували. Всіх їх закликали залишатися в ізоляції вдома.
Ввечері 12 березня місцева влада оголосила про введення надзвичайного стану в Радомишлі.
У помешканні хворої жінки провели первинну дезобробку житла, санітарного транспорту, яким її довозили до лікувального закладу.
У середу Кабінет міністрів запровадив карантин по всій території України на три тижні - до 3 квітня.
З-поміж іншого уряд запропонував обмежити проведення масових заходів, у яких запланована участь 200 та більше осіб.
Водночас, згідно з повідомленням, обмеження не буде стосуватися заходів державної необхідності.
У Міносвіти вже пояснили, що до 3 квітня навчальні заклади - від дошкільних до вищих - не працюватимуть.
Крім того, в країні перенесуть пробне Зовнішнє незалежне оцінювання (ЗНО). Його проведуть вже після карантину.
Також влада закриє більшість пунктів пропуску на кордоні і скасує авіарейси з Італії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_vert-fut-russian-52076939' lang='ukr' type='mono' source_url='https://www.bbc.co.uk/ukrainian/vert-fut-russian-52076939' term='COVID'>
Убьет ли тепло коронавирус?
--
Является ли новый коронавирус сезонным, как большинство вирусов гриппа? И как на его распространение влияют климатические и погодные условия?
Вспышки многих инфекционных заболеваний постепенно угасают с наступлением теплого времени года. Грипп или кишечная инфекция более активны в холодные зимние месяцы.
Пик заражения тифом выпадает на лето. Случаи кори снижаются летом в умеренном климате, а в тропических регионах повышаются во время засухи.
Поэтому возникает вполне закономерный вопрос - зависит ли от сезона активность нового коронавируса, эпидемия которого началась в середине прошлого декабря в Китае, а теперь переместилась в Европу и США.
Крупнейшие вспышки заболевания Covid-19 зафиксировали в регионах с прохладной погодой, а следовательно, можно предположить, что с наступлением лета эпидемия пойдет на спад.
Большинство вирусологов, однако, не столь оптимистичны. Возбудитель инфекции SARS-CoV-2 - новый и пока мало изучен.
А ближайший к нему по происхождению вирус Sars, вспышка которого прокатилась по миру в 2003 году, остановили быстро, поэтому информации о том, как на него повлияла бы смена времени года, нет.
Впрочем, кое-что известно о других коронавирусах.
Исследование некоторых из них показали, что вспышка вызванных ими инфекций дыхательных путей имеет "заметную зимнюю сезонность". То есть наибольшее число заболеваний было зафиксировано между декабрем и апрелем, такая же ситуация сложилась и с гриппом.
Данные первых исследований SARS-CoV-2 показывают, что распространению вируса способствует холодная, сухая погода.
Это связано с несколькими погодными факторами: температурой воздуха, скоростью ветра и относительной влажностью.
Умеренный теплый, а также холодный климат наиболее благоприятны для вспышки Covid-19.
А вот тропические части мира, вероятно, пострадают меньше, говорят исследователи.
Впрочем, есть одно большое "но". Пандемии часто не соответствуют закономерностям обычных сезонных вспышек.
Например, пик испанки пришелся на летние месяцы, тогда как большинство вспышек гриппа происходят зимой.
Но почему другие коронавирусы относятся к сезонным заболеванием, и что дает надежду на то, что новый вирус SARS-CoV-2 относится к их числу?
Коронавирусы принадлежат к семейству так называемых "завернутых вирусов". Они покрыты маслянистой оболочкой - липидной двухслойной структурой, "украшенной" белковыми наростами, которые похожи на корону. Отсюда и название - "коронавирусы".
Благодаря этой маслянистой оболочке вирус стал более чувствительным к нагреванию. В холоде оболочка затвердевает и становится желеобразной, как застывает жир на холодном вареном мясе.
Таким образом, она защищает вирус, пока он находится за пределами организма. Именно поэтому большинство "завернутых вирусов" имеют выраженную сезонность.
Исследования уже показали, что на твердых поверхностях, таких как пластик и нержавеющая сталь, Sars-Cov-2 живет до 72 часов при температуре 21-23 °C и относительной влажности воздуха 40%.
Как ведет себя новый коронавирус при других температурах и влажности еще предстоит исследовать, но другие коронавирусы сохраняются более 28 дней при температуре 4 °C.
"Климат влияет на стабильность вируса за пределами человеческого организма, например, во время кашля или чихания", - объясняет Мигель Араухо из Национального музея естественных наук в Мадриде в Испании.
"Чем дольше вирус остается стабильным в окружающей среде, тем больше его способность заражать других людей и вызывать эпидемии", - добавляет исследователь.
Исследование Университета Мэриленда показало, что вирус Sars-Cov-2 получил наибольшее распространение в городах и регионах мира, где средняя температура - 5-11 ° С при относительно низкой влажности.
Впрочем, недавний анализ нового коронавируса, проведенный в Азии исследователями Гарвардской медицинской школы, свидетельствует, что он будет менее чувствительным к погоде, чем надеются ученые.
Это подчеркивает необходимость широких мер общественного здравоохранения в борьбе с заболеванием.
Дело в том, что распространение вируса зависит не только от его способности выживать в окружающей среде.
И здесь понятие сезонности заболевания усложняется.
Коронавирус распространяют люди, а потому сезонные изменения в поведении людей также влияют на частоту заражений.
Например, случаи кори в Европе, как правило, совпадают со школьными семестрами и снижаются во время каникул.
Считают, что ключевую роль в распространении Sars-Cov-2 из Уханя в другие города Китая и по всему миру сыграла большая миграция людей перед Китайским новым годом 25 января.
Погода также влияет и на наш иммунитет, делая нас более уязвимыми к инфекциям. Некоторые исследования предполагают, что уровень витамина D в организме также сопряжен с риском заболевания.
Зимой наш организм получает меньше витамина D от солнечных лучей. Хотя влияние этого фактора на сезонность гриппа многие исследователи считают спорным.
Так же неоднозначен вопрос о том, ослабляет ли нашу иммунную систему холодная погода. По мнению оппонентов, холод увеличивает количество клеток, которые защищают наше тело от инфекций.
А вот что, несомненно, влияет на нашу способность противостоять вирусам, - это влажность воздуха.
Когда воздух слишком сухой, количество слизи, покрывающей наши легкие и дыхательные пути, уменьшается. Эта секреция образует естественную защиту от инфекций, и с ней мы становимся менее уязвимыми к вирусам.
Поскольку вирус SARS-CoV-2 - новый, у многих людей нет от него иммунитета, пока они им не переболеют.
А это означает, что он будет распространяться и вызывать болезни не так, как эндемичные вирусы, присущие определенному региону.
Авиаперелеты стали основным маршрутом быстрого распространения вируса по миру, отмечает Виттория Колицци, директор отдела исследований Французского института здравоохранения и медицинских исследований.
Но как только он начинает распространяться в пределах сообщества, его передаче способствуют тесные контакты между людьми. Прекращение контактов должно снизить уровень заражения. Именно поэтому большинство правительств и приняли решение о строгом карантине.
Если число случаев Covid-19 снизится в течение ближайших месяцев, тому может быть несколько причин. Прежде всего, меры профилактики, например изоляция и карантины, рост коллективного иммунитета, а также изменение времени года.
"Если новому коронавирусу действительно присуща сезонность, это может замаскировать влияние двух других факторов", - предупреждает профессор Ян Альберт из Каролинского Института в Стокгольме.
"В странах, где строгие ограничения уберегли многих людей от заражения, вполне возможна вторая волна заболеваний с наступлением осени и зимы", - объясняет он.
Даже если Covid-19 зависит от времени года, вряд ли он полностью исчезнет в течение летних месяцев. Но уменьшение случаев заболевания принесет определенную пользу.
"Шаги, которые мы предпринимаем, чтобы выровнять кривую пандемии, дорого обходятся экономике, но они должны помочь нам продержаться до лета", - отмечает профессор Альберт.
"Это поможет системам здравоохранения выиграть столь необходимое им время на подготовку".
Прочитать  оригинал этой статьи на английском языке вы можете на сайте  BBC Future.
Хотите поделиться с нами своими жизненными историями? Напишите о себе по адресу: questions.ukrainian@bbc.co.uk, и наши журналисты с вами свяжутся.
Следите за нашими новостями в Twitter и Telegram
--
</doc>
<doc docid='bbc_news-52430745' lang='ukr' type='mono' source_url='https://www.bbc.co.uk/ukrainian/news-52430745' term='COVID'>
Чи зможуть собаки визначати коронавірус у людини?
Британські вчені вирішили з'ясувати, чи можуть собаки "унюхати" зараження людини коронавірусом.
Британські вчені вирішили з'ясувати, чи можуть собаки "унюхати" зараження людини коронавірусом.
Собак вже натренували виявляти у людей малярію, хворобу Паркінсона і деякі види раку, тому що у хворих на них з'являється особливий запах.
Є ймовірність, що аналогічним чином вдасться визначати і Covid-19.
Якщо наукові випробування будуть успішними, команда з шести собак почне виявляти людей з коронавірусом протягом 4-6 тижнів.
Передбачають, що їх використовуватимуть на кордонах, де люди в'їжджають до Британії, наприклад, в аеропортах, і вони будуть перевіряти до 750 людей на годину.
Дослідження проводять фахівці Лондонської школи гігієни і тропічної медицини і Даремського університету.
Для цієї ролі підійде не будь-який собака, тому їх надасть організація, що спеціалізується на дресуванні цих домашніх тварин з медичною метою.
Фахівці збирають зразки запахів людей з різними захворюваннями - у цьому випадку тих, хто заразився коронавірусом.
Ці зразки потім поміщають на металеві підставки, чергуючи їх із запахами людей, які не хворіють на Covid-19.
Коли собака виявляє запах людини, що заразилася, він отримує смачну винагороду.
Кожен раз, отримуючи винагороду, тварина починає асоціювати певні запахи із ласощами і буде ретельно виявляти їх і надалі.
Собаки також здатні визначати, якщо у людини сильно підвищена температура, тому є ймовірність їх використання для виявлення людей із лихоманкою.
"Наша мета - навчити собак виявляти всіх тих, що заразилися, навіть якщо у них немає симптомів, і повідомляти нам про необхідність проведення людині тесту на коронавірус. Подібна процедура буде швидкою, ефективною і ненастирливою. З її допомогою вдасться вивільнити ресурси системи охорони здоров'я в тому, що стосується тестування на Covid-19 ", - каже докторка Клер Гест, що займається дресуванням.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_press-review-52249204' lang='ukr' type='mono' source_url='https://www.bbc.co.uk/ukrainian/press-review-52249204' term='COVID'>
Білорусь вводить обмеження, але з карантином не поспішає. Чому?
Поки в Європі закривали кордони та закликали людей залишатися вдома, президент Олександр Лукашенко намагався виставити Білорусь острівцем спокою та здорового глузду на тлі "психозу", що охопив континент через епідемію коронавірусу.
Поки в Європі закривали кордони та закликали людей залишатися вдома, президент Олександр Лукашенко намагався виставити Білорусь острівцем спокою та здорового глузду на тлі "психозу", що охопив континент через епідемію коронавірусу.
Але тепер обмеження запроваджують і там, хоча повноцінний карантин досі не оголошували. Чому?
Ще два тижні тому повсякденне життя в Білорусі мало відрізнялося від "докоронавірусних" часів.
В країні працювали кафе і магазини, кордони залишалися відкритими, а вболівальники так само тисячами приходили на матчі національного футбольного чемпіонату.
Але кількість випадків захворювання і смертності від коронавірусу невпинно зростала, і у квітні влада почала впроваджувати обмежувальні заходи. В країні подовжили канікули в школах та заборонили масові події.
Щоправда, про повний карантин поки що не йдеться: громадський транспорт працює, а багатьом білорусам і досі доводиться їздити на роботу в офіси та на підприємства.
Президент Олександр Лукашенко з самого початку називав ситуацію навколо епідемії "психозом", рекламував сауну та горілку як дієві засоби проти вірусу і наголошував, що жертви коронавірусу в Білорусі вмирають не через Covid-19, а через супутні захворювання, а подекуди через власну необачність.
За його словами, карантин може зруйнувати білоруську економіку, яка і без того переживає скрутні часи через економічні непорозуміння з Росією.
Але на думку експертів, є й інші причини, чому президент хотів би уникнути жорстких заходів. Одна з них - парад на День перемоги, який для білоруського лідера має важливе ідеологічне значення.
І хоча медики попереджають, що саме на початок травня може випасти пік захворюваності, підготовка до події триває повним ходом.
До радикальних заходів білоруська влада не вдається, але зміни у підході до проблеми все ж помітні.
Окрім закриття шкіл, заборони масових заходів та обов'язкової самоізоляції всіх, хто міг контактувати з зараженими, змінилася і риторика державних ЗМІ.
Тепер там не відкидають і не висміюють небезпеку епідемії, але намагаються створити враження, що ситуація перебуває під повним контролем влади.
Міністерство охорони здоров'я також почало по-новому вибудовати комунікацію і регулярно повідомляти про нові випадки захворювання і смертності.
Минулого тижня до країни завітала делегація Всесвітньої організації охорони здоров'я (ВООЗ), яку запросили за дорученням Лукашенка.
Але підсумки роботи експертів у місцевих ЗМІ інтерпретують по-різному.
Недержавні медіа, які від початку вимагали від влади серйознішого підходу до епідемії, виділили заяву представника ВООЗ Патріка О'Коннора, який закликав Мінськ готуватися до "найгірших сценаріїв та укріплювати взаємодію уряду та всього суспільства".
А от державні ЗМІ заявили, що експерти "вітають заходи з боротьби з Covid-19, що їх впроваджує Білорусь", хоча і "рекомендують нарощувати зусилля".
Але попри певні зміни у державній риториці щодо коронавірусу, Лукашенко і досі виступає категорично проти карантину.
"Як у нас тут просторікують навкруги - карантин, комендантська годин і таке інше. Слухайте, це найпростіше. Це ми зробимо протягом доби. Але жерти що?" - обурювався президент 7 квітня.
13 квітня він наголосив, що білоруси настільки дисципліновані, що карантину не потребують.
"Молодці люди! Нічого не забороняємо, але сказали, що життя у ваших руках, - казав Лукашенко. - Зараз немає людей, що вештаються вулицями без діла".
На його думку, необхідності "заганяти" людей в квартири немає.
Лукашенко навіть заявив, що сам піде на Великдень 19 квітня до церкви й наполягає, що не буде забороняти це робити вірянам.
Залишатися вдома білорусів закликав і міністр охорони здоров'я Володимир Каранік.
"Коли треба їхати на роботу, обов'язково щось робити - будь ласка. Але якщо необов'язкові контакти - бережіть себе, залишайтеся вдома. І тоді нам не доведеться запроваджувати якісь примусові заходи з соціального, фізичного роз'єднання людей", - наголосив міністр.
Станом на 14 квітня в Білорусі підтвердили 3 281 випадок захворювання на коронавірус. Померло 33 пацієнта.
Яким би не було рішення про карантин, Лукашенку доведеться у найближчий тиждень зробити як мінімум один важкий вибір - дозволити чи скасувати проведення параду на День перемоги.
Цей день завжди масштабно святкувався в Білорусі, а цього року ще й дата ювілейна - 75 річниця перемоги над нацистською Німеччиною.
"Святкування Дня перемоги є одним із найважливіших ритуалів білоруської державної ідеології, і, судячи з усього, відмовитися від нього буде складніше, ніж від офіційного введення карантину", - пише білоруський оглядач Павлюк Биковський у статті для порталу "Білоруські новини".
На його думку, Лукашенко може скасувати святкування або провести його в обмеженому форматі. Якщо ж парад відбудеться на тлі збільшення кількості хворих, "святкування Дня перемоги в форматі "наче й не було нічого" набуде в очах багатьох риси трагедії", каже Биковський.
Політичний експерт Петро Кузнецов прогнозує, що парад відбудеться, зокрема з геополітичних причин, і стане посланням до Росії.
"Парадом в Мінську Лукашенко хоче знов відправити меседж, що Білорусь ледь не останній оплот нашої спільної радянської перемоги", - наголошує Кузнецов у коментарі "Радіо Свобода".
Він каже, що таким чином білоруський президент хоче здобути симпатії російської "патріотичної публіки", поки у Кремлі дедалі більш підозріло ставляться до політики Лукашенка.
Загалом, цілком можливо, що Білорусі все ж доведеться вдатися до жорсткіших заходів проти коронавірусу, хоча їх навряд чи назвуть "карантином", адже Лукашенку цей термін явно не подобається.
Також недержавні ЗМІ прогнозують, що ініціатива будь-яких нових обмежень надходитиме від стурбованих лікарів, батьків чи пенсіонерів, а не від самої влади, адже білоруські посадовці рідко визнають помилки.
Але як би не розвивалася криза, на думку оглядача Артема Шрайбмана, вже можна сказати, що Лукашенко проводить один із "найризикованіших експериментів" у своїй кар'єрі, та ще й напередодні виборів, що мають відбутися не пізніше серпня.
"Якщо його ставка спрацює і Білорусь не стане лідером сумної статистики в регіоні та до того ж не вб'є економіку, президент буде тріумфатором. Але якщо ситуація піде згідно з іншим сценарієм, то і перекласти відповідальність на когось іншого не вийде. Автор унікального білоруського шляху сам взяв її на себе", - зазначив Шрайбман у відео для популярного сайту Tut.by.
Огляд підготувала Яна Люшневська, Служба моніторингу BBC
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52455042' lang='ukr' type='mono' source_url='https://www.bbc.co.uk/ukrainian/news-52455042' term='COVID'>
Росія обійшла Іран за кількістю Covid-19 і вийшла на 8 місце в світі
У Росії зареєстрували ще 6 411 випадків захворювання на коронавірусну інфекцію. За добу там померли 72 людини.
У Росії зареєстрували ще 6 411 випадків захворювання на коронавірусну інфекцію. За добу там померли 72 людини.
Тепер у РФ загалом 93 558 виявлених випадків Covid-19 - за цим показником вона обігнала Іран і вийшла на восьме місце у світі.
Вчора Росія обігнала за кількістю виявлених випадків Китай - країну, де розпочалася світова пандемія та зареєстрували понад 83 тис. заражень.
Більше 40% нових випадків не мали клінічних проявів хвороби, кажуть в штабі при російському уряді.
Приблизно половина нових випадків - 3 075 хворих - у Москві. Тепер загальна кількість діагнозів у російській столиці зросла до 48 426.
За весь час пандемії у Росії зафіксовано 867 смертей від Covid-19, одужали 8 456 осіб.
За добу в країні померло 72 пацієнти з коронавірусом, 44 з них - у Москві.
Таким чином кількість жертв вірусу в російській столиці зросла до 479.
Загалом кількість заражених коронавірусом у світі перевищила 3 млн людей.
Найбільше підтверджених випадків у США, Іспанії, Італії, Франції, Німеччині та Великій Британії.
Також до десятки країн з найбільшою кількістю хворих входять Туреччина, Росія, Іран та Китай.
Від хвороби по всьому світу померло вже більше 211 тис. людей.
Найбільше - у США, Італії, Іспанії, Франції та Великій Британії.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51994937' lang='ukr' type='mono' source_url='https://www.bbc.co.uk/ukrainian/news-51994937' term='COVID'>
Хроніки коронавірусу: кількість заражених перевищила 300 тисяч. Італія посилює, Австралія розпочинає карантин
Кількість тих, хто заразився COVID-19, перевищила 300 тисяч людей в усьому світі. Понад 13 тисяч осіб померли. Понад 92 тисячі - одужали.
Кількість тих, хто заразився COVID-19, перевищила 300 тисяч людей в усьому світі. Понад 13 тисяч осіб померли. Понад 92 тисячі - одужали.
В Україні МОЗ спочатку повідомило про одужання восьми людей, але згодом уточнило інформацію: "У 8 людей було зафіксовано підозру на COVID-19. Для отримання остаточного результату їм було зроблено 2 повторні тести на COVID-19, які були негативні. У цих людей не виявлено коронавірусної інфекції".
⚡️МОЗ повідомляє:

UPDATE: У 8 людей було зафіксовано підозру на COVID-19. Для отримання остаточного результату їм було...
Кінець Facebook допису , автор: Міністерство охорони здоров'я України
Крім того, як повідомив на брифінгу 22 березня заступник міністра охорони здоров'я, головний державний санітарний лікар Віктор Ляшко, кількість підтверджених випадків зараження не змінилася і становить 47.
"Випадок з 7 підтвердженим інфікуванням у Києві. ... Ми (МОЗ - Ред.) говоримо про 6 випадків, київська міська влада - про 7. Цей сьомий випадок, який був повторно підтверджений у Київській міській лабораторії, але діагноз і дослідження по цьому пацієнту були зроблені у Мюнхенській лабораторії, яка через приватну лабораторію повідомила нам і ми його зафіксували на день раніше", - пояснив Віктор Ляшко.
Він також повідомив, що для українців, які повертатимуться із визначених транспортних хабів за межами України, діятимуть нові правила: у всіх братимуть експрес-тести, вони даватимуть письмову згоду на самоізоляцію, а її дотримання перевірятиме Нацполіція разом із епідеміологами.
Разом із тим, напередодні мер Києва Віталій Кличко говорив про 7 нових підтверджених випадків у столиці, і про загальну кількість у 10 випадків зараження.
Італійський регіон Ломбардія посилює заходи безпеки. Серед іншого - повна заборона на спортивну та фізичну активність на вулиці, навіть наодинці.
Компанії просять припинити усі операції, за винятком основних ланцюгів поставок. Не працюватимуть підприємства і фабрики, крім "життєво важливих". Роботи на усіх будівельних майданчиках, окрім лікарень, доріг та залізниць, будуть припинені.
Закривають також усі щотижневі ринки просто неба.
Рішення про посилення карантинних заходів оголосили по тому, як напередодні, в суботу, в Італії було зареєстровано майже 800 нових смертей від коронавірусу, а загальна кількість загиблих за останній місяць сягнула 4 825 - це найвищий показник у світі.
Рішення про посилення карантинних заходів оголосили по тому, як напередодні, в суботу, в Італії було зареєстровано майже 800 нових смертей від коронавірусу, а загальна кількість загиблих за останній місяць сягнула 4 825 - це найвищий показник у світі. На Ломбардію припадає 3095 смертей.
Нові обмеження діятимуть до 3 квітня.
Австралія закриває усі підприємства сфери обслуговування, що не є життєво важливими. Відтак, від понеділка не працюватимуть паби, клуби, кінотеатри, фітнес-центри. Ресторани та кав'ярні працюватимуть лише на виніс.
Проте обмеження не стосуватимуться супермаркетів, АЗС, аптек та сервісів з доставки.
Разом із тим, школи в Австралії не закриватимуться, проте батьки, за бажання, можуть залишати дітей вдома.
Це рішення австралійський уряд ухвалив на тлі різкого зростання кількості заражених впродовж останніх днів, яка сягнула понад 1300 осіб. Семеро людей померли.
Крім того, в уряді серед причин запровадження обмежень називають і небажання австралійців самостійно дотримуватися "соціальної дистанції". Наприклад, напередодні, у суботу, тисячі людей зібралися на найбільшому пляжі Сіднею, абсолютно нехтуючи порадами щодо того, аби уникати скупчення людей в одному місці.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-52090680' lang='ukr' type='mono' source_url='https://www.bbc.co.uk/ukrainian/features-52090680' term='COVID'>
"Від психозу будуть інші хвороби". Як Лукашенко підкорив коронавірус в Білорусі
Коронавірус в Білорусі, якщо вірити офіційним звітам, діє, як і підлеглі Лукашенку чиновники, у суворо окреслених рамках.
Коронавірус в Білорусі, якщо вірити офіційним звітам, діє, як і підлеглі Лукашенку чиновники, у суворо окреслених рамках.
У Білорусі закінчується другий тур місцевого футбольного чемпіонату й хокейний турнір за "Приз президента", трибуни на іграх досить повні.
Починається "Тиждень лісу" - щорічна акція з оновлення лісового фонду. Минулого року в ній взяли участь понад 52 тис. фахівців і волонтерів, очікуваний масштаб заходу і цьогоріч не менший.
На планові навчання відправлять три тисячі військовослужбовців, канікули у школярів розпочнуться теж за планом - з 30 березня. Дистанційне навчання у вишах - на розсуд ректорів, але міністерство освіти не радить розпускати студентів по містах і селах, щоб не рознесли заразу.
Загального карантину в Білорусі немає. Кордони країна не закрила - втім, їх закрили країни-сусіди.
За останніми даними, зараження коронавірусом виявили у 94 осіб; 32 пацієнти одужали - виписані або готуються до виписки з лікарень. Смертельних випадків немає. Хвороба загалом протікає безсимптомно або у легкій формі, стверджує МОЗ. У країні провели близько 24 тис. тестів на коронавірус.
Від часу передостаннього повідомлення МОЗ - за два дні - кількість хворих збільшилася на вісім людей; тих, що одужали - на три.
МОЗ Білорусі не робить щоденних звітів. У останніх повідомленнях відсутня інформація, скільки людей відправили на карантин і де вони розміщені.
"Спочатку ми пробували давати більш точну інформацію. Але це призвело до того, що багато ЗМІ і представники блогосфери починали активно втручатися в особисте життя громадян, намагалися з'ясовувати, як працюють їхні підприємства, що відбувається у місті. Таким чином, вони більше сіяли панічні настрої.
Крім того, люди стали менш охоче розповідати про свої контакти, стали пізніше звертатися до медиків", - пояснив 25 березня міністр охорони здоров'я Володимир Каранік.
Міністр і відповідальні чиновники 25 березня провели онлайн-трансляцію "Твоє питання МОЗ і Міносвіти про ситуацію з Covid-19 у Білорусі", до якої долучилися понад 10 тис. користувачів.
Настя, студентка одного з мінських вишів, каже, що листівки про правила підключення до міністерського стриму роздали прямо на парах, незадовго до трансляції, наказали підключитися і порадили не соромитися у питаннях.
Спілкування з чиновниками вийшло заспокійливим і невимушеним - судячи з опублікованих і продемонстрованим пізніше по ТБ фрагментах. Студентам пояснили, чому в Білорусі не вводять карантин (наразі недоцільно); розповіли про достатнє оснащення медустанов і порадили не уникати побачень - "гормони радості підвищують імунний статус" - але дотримуватися дистанції.
Новинні програми білоруського телебачення не починаються з повідомлень про Covid-19. Після репортажів про роботу президента і весняну оранку-посівну телеглядачам пропонують "закордонний трилер" - короткий огляд про те, як складно з коронавірусом у світі.
Білоруси ж, як розповідає ТБ, зайняті волонтерською турботою про людей похилого віку (яким рекомендовано залишитися вдома) і виконують вказівку президента за тиждень освоїти масове виробництво респіраторів - марлевих пов'язок нашили вдосталь.
Єдина соціальна ТБ-реклама, яка з'явилася днями, розповідає, як уберегтися від усіляких вірусів, і лише один раз мимохідь згадує про "корону".
"Робимо це, виходячи з життя, - пояснював 24 березня президент Олександр Лукашенко. - Усяке в житті буває, але головне - не панікувати. Тому що я найбільше боюся, що люди захворіють на психоз, навіть від того, що відбувається в засобах масової інформації. Від психозу будуть інші хвороби".
Поради Лукашенко берегтися від коронавірусу чаркою, лазнею та роботою на тракторі стали мемами, водночас білоруський президент демонструє електорату власну безстрашність. Практично щодня він проводить наради з різних проблем господарської діяльності, відвідує підприємства і регіони - ані сам Лукашенко, ані люди, які його супроводжують, при цьому не використовують жодних захисних засобів.
"Маски і респіратори президент не приміряв, - повідомила "Радіо Свобода" речниця Лукашенка Наталія Ейсмонт. - Так, усі гості Палацу Незалежності знають, що руки треба мити. Миють і перед зустріччю з президентом. Ми, зрозуміло, також це робимо - набагато частіше, ніж раніше. Миє руки і президент. Проводити інші спеціальні медичні заходи у Палаці Незалежності керівник держави категорично заборонив".
Тиждень тому Лукашенко наказав КДБ розібратися із джерелами інформації, які "сіють паніку".
"Уже досить на це дивитися. Треба гарненько пройтися по цих сайтах, каналах, - заявив Лукашенко. - Необхідно розібратися з негідниками, які вкидають ці фейки. Навіщо вони людей труять?"
Найбільшу кількість заражених коронавірусом виявили у Мінську й обласному Вітебську.
У білоруській столиці і великих містах, за розповідями медиків і пацієнтів, у лікарнях різного профілю звільнили місця для ізоляції та лікування пацієнтів з Covid-19. У поліклініках обладнані окремі входи для людей з підвищеною температурою; рекомендовано викликати швидку при перших ознаках небезпечного нездужання.
До мінчанина Володимира Костянтиновича швидка приїхала сама - після того, як 83-річний чоловік, змучений кашлем і нездужанням, сходив до поліклініки за місцем проживання. І дільничний лікар, і бригада швидкої вирішили пенсіонера госпіталізувати. Але до ночі, після обстеження і рентгена, Володимира Костянтиновича з лікарні виписали. Тест на коронавірус не робити - або не зрозумів пенсіонер, що це за маніпуляція. Встиг додому на останньому метро.
"Сказали, гострий бронхіт, лікуватися вдома. Чи то місць для людей похилого віку шкодують, чи то бояться, що зіпсує статистику, якщо, не дай бог, що", - схвильована донька Світлана.
Старшокласниця Поліна, яка хворіла півтора місяця (лікарі лікували то ангіну, то ГРВІ), принесла до школи довідку і побачила у класі напередодні канікул лише третину учнів.
"Батьки пишуть заяви, щоб відпустили дітей за сімейними обставинами. Вчителі усе розуміють, але їм наказано навчати", - говорить дівчина. Молодшу сестру Поліни батьки відправили в село, від вірусу подалі. Самі їздять на роботу - щоправда, час початку робочого дня посунули. Уряд розпорядився розділити пасажиропотоки, щоб студенти й школярі не потрапляли до громадського транспорту разом з робітниками і службовцями.
У країні працюють торгові центри, ринки, ресторани, кафе... Завзяті театрали виявили, правда, що квиток у зазвичай заповнені зали популярних мінських театрів зараз можна купити без проблем, навіть перед початком вистави.
На вулицях білоруської столиці подекуди трапляються люди в медичних масках.
Кожна країна обирає свою стратегію боротьби з Covid-19, пояснив міністр охорони здоров'я Володимир Каранік. "Зараз основне завдання усіх - не допустити перевантаження системи охорони здоров'я, щоб кількість пацієнтів не перевищила її можливості надавати допомогу", - сказав міністр.
Уряд пообіцяв виділити на боротьбу з коронавірусом близько мільйона доларів.
"Дай бог нам розтягнути терміни, щоб пік захворювання не був різким. За вказівкою МОЗ ми зарезервували місця, але апаратів ШВЛ (штучної вентиляції легенів) у нас лише два", - на умовах анонімності повідомляє фахівець однієї з багатоповерхових мінських лікарень.
Медикам у Білорусі й раніше забороняли безпосередньо спілкуватися з журналістами, це можна робити лише з дозволу МОЗ. Зараз одкровень уникають навіть у телефонних розмовах.
Марія С., лікарка з Бреста, каже, що у цьому прикордонному місті в інфекційну лікарню поки що поклали тільки одного пацієнта-іноземця з підозрою на коронавірус, він в'їхав із Польщі. "У нашій лікарні відділення реанімації на понад десяток ліжок, є кілька апаратів ШВЛ, але якщо піде потік таких вірусних хворих, ми не впораємося", - зізнається Марія.
Міністр Каранік 25 березня заявив, однак, що по дихальних апаратах Білорусь попереду всієї планети: якщо у США на 100 тисяч населення припадає 12,9 апарата ШВЛ, в Італії - 8,8, то в Білорусі - 25 (і 38 - з урахуванням усього наркозно-дихального обладнання).
"Ми намагаємося не доводити ситуацію до того, щоб нам масово знадобилися апарати ШВЛ", - пояснив міністр.
За відсутності офіційного карантину білоруські медики через соцмережі закликають людей до самоізоляції.
"Я буду на роботі. Будьте, будь ласка, вдома", - першим написав у білоруському сегменті інтернету Максим Очеретний, головлікар 3-ї дитячої клінічної лікарні Мінська. Почин підхопили колеги. Деякі перефразовували: "Ми працюємо для вас, будьте вдома заради нас".
Інструкція МОЗ дозволяє не виплачувати лікарям лікарняний, якщо ті йдуть на самоізоляцію додому.
За деякими повідомленнями, лікарям сказали, що з 25 березня не стануть госпіталізувати медпрацівників, які контактували із зараженими коронавірусом пацієнтами. Їм будуть робити тести і вимірювати температуру, але вони повинні залишатися на роботі. Офіційного підтвердження від МОЗ такої інформації немає, лікарі кажуть, що це "внутрішня інструкція".
Пацієнти, що перебувають в ізоляції, як правило, не скаржаться і постять у соцмережах лікарняні обіди. Обурюються хіба що тим, що підозрюваних у зараженні розміщують не поодинці, і є ризик заразитися від сусіда.
Блогерка Настя Захаревич, госпіталізована з підозрою на Covid-19 у мінському шкірно-венерологічному диспансері (під госпіталізацію віддали лікарні різного профілю), через соцмережі попросила принести пацієнтам медичні маски. Їй на добу видали тільки одну марлеву пов'язку, хоча, за правилами, маски потрібно міняти кожні дві години. До того ж, стверджує Настя, медики загубили її тест, який зробили в аеропорту після повернення з-за кордону, і виявили цю втрату лише за 9 днів.
Тест на коронавірус пацієнтам з підозрою на інфекцію роблять тричі. За офіційною інформацією, частину тест-систем поставляє білоруський РНПЦ епідеміології та мікробіології, де оперативно налагодили власне виробництво; є системи російського "Вектора" і ВООЗ. Тест-діагностику роблять тільки тим, хто входить до групи ризику.
Білоруська влада повернула додому всіх (хто захотів) співвітчизників, які опинилися в охопленому Covid-19 закордонні; продовжили безвіз понад 300 іноземців, які "застрягли" у Білорусі. Проблеми з найпростішими масками і антисептиками немає, полиці продовольчих магазинів заповнені...
Критики, однак, заявляють, що ударна робота по збереженню спокою в країні зумовлена прагненням Лукашенка переобратися на черговий термін (президентські вибори мають відбутися наприкінці літа) і що заради цього політичного завдання здоров'я і безпеку білорусів поставили під реальну загрозу.
"Епідемії не буде. Ви про неї не почуєте", - попереджає письменник Віктор Мартинович.
"Коли на столі репутація країни і вірність обраного шляху, нам має бути не до усіляких комашок, непомітних навіть у мікроскоп. [...] Подивіться, до коронавірусу системі запропоновано ставитися, як раніше до опозиції. Вірусу немає ані на ТБ, ані в газетах, як раніше там не було (лідерів опозиції) Статкевича або Северинця. Про вірус так само малюють якісь карикатурки; коронавірус - це анекдот. Підхід вірний і за багато років відпрацьований", - зазначає пан Мартинович.
"Це як із виборами - цифри можуть бути будь-якими. [...] Навіть якщо хворих на пневмонію виявиться дуже багато. Це ж усе пневмонія, чорт її бери. Хто сказав коронавірус?", - письменник впевнений, що з інформацією і заходами проти нової напасті влада може повестися так само, як з радіацією після аварії в Чорнобилі.
"Нашестя Covid-19 зміцнює ґрунт для авторитаризму, посилення ролі держави навіть у світовому масштабі. Ну, а у нас тим паче", - відзначає аналітик "Білоруських новин" Олександр Класьковський. У передвиборчий період електорату демонструють сильну руку, залізний порядок, рішучу налаштованість на перемогу навіть над усемогутнім вірусом, на підступи якого можна списати економічні проблеми.
У офіційного Мінська в усьому - особливий шлях.
І що з того, що, як каже пан Класьковський, "Олександр Лукашенко нагадує того прапорщика, у якого вся рота - тобто лідери більшості інших країн з їх надзвичайним станом - йде не в ногу, і тільки він сам - в ногу"
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-52226552' lang='ukr' type='mono' source_url='https://www.bbc.co.uk/ukrainian/news-52226552' term='COVID'>
Хроніки коронавірусу: 100 днів від офіційного повідомлення про невідомий вірус, кількість хворих перевищила 1,5 млн

100 днів тому китайський урядовий сайт вперше повідомив про спалах "пневмонії неясної етіології".
За даними Університету Джона Гопкінса, кількість людей, які заразилися коронавірусом у світі, перевищило 1,5 млн. Понад 90 тисяч померли. Близько 340 тисяч видужали.
За даними на вечір четверга у Британії за добу від Covid-19 померла 881 людина, загальна кількість жертв коронавірусу - 7 978 людей. Загалом у Британії на коронавірус заразилися понад 60 тисяч.
Тим часом, британського прем'єра Бориса Джонсона сьогодні виписали з реанімації, він почувається краще.
У Німеччині третій день поспіль відбувається зростання кількості хворих після попередніх чотирьох днів зменшення. За даними Інституту інфекційних хвороб Роберта Коха, в країні виявлено 4 974 нових хворих, їхня загальна кількість становить 108 202.
У Франції загальна кількість смертей від коронавірусу перевищила 10 тисяч. Уряд посилив карантинні заходи, - тепер прогулянки дозволені лише до 10 ранку та після 19 вечора.
Китай, з якого почалася пандемія, за кількістю інфікованих (82 тис.) вже не входить до першої п'ятірки у світі.
Там поступово послаблюють обмеження, проте місто Суйфиньхе на кордоні з Росією навпаки запровадило карантин. Там побудована нова лікарня на 600 пацієнтів — спеціально для хворих на коронавірус.
В Україні на ранок 9 квітня підтверджено понад 1 892 випадків COVID-19. Кількість померлих перевищила півсотні.
Найбільше хворих у США — понад 432 тисячі. 15 тисяч американців померли. Проте американська влада сподівається, що пік захворюваності близько, а президент Дональд Трамп говорив про "проблиски світла в кінці тунелю".
В Іспанії — другій за кількістю хворих на коронавірус країні світу і першій у Європі (понад 152 тисячі) - також почали говорити про те, що країна дуже близька до подолання найгіршого періоду у поширенні хвороби.
Прем'єр-міністр країни Педро Санчес заявив, що "пожежа починає входити під контроль", і висловив впевненість у "повній перемозі" над хворобою.
Раніше канцлер Німеччини Ангела Меркель заявила, що останні цифри дають привід для "дуже обережної надії". 9 квітня міністр охорони здоров'я країни Йєнс Шпан заявив, що не виключає "поступового повернення до нормального стану".
Деякі країни починають поступово пом'якшувати карантинні обмеження. Наступного тижня мають відкритися невеликі крамниці в Австрії та Чехії. У Данії з 15 квітня, а в Норвегії з 20 квітня повинні відкритися школи та дитячі садочки.
Під кінець квітня Італія також може послабити карантинні заходи, якщо кількість нових інфікованих буде зменшуватися, — повідомив в інтерв'ю ВВС прем'єр-міністр країни Джузеппе Конті.
Італійський прем'єр Джузеппе Конте в інтерв'ю BBC закликав Євросоюз більше допомагати країнам, які найбільше постраждали від коронавірусу, та відкинув ідею про те, що Росія надсилала Італії допомогу, щоб послабити санкції за анексію Криму.
За словами італійського політика, ЄС має допомагати більш адекватно, інакше криза з коронавірусом може знищити європейський проєкт.
Зараз Італія та низка інших країн просувають ідею, щоб всі країни Євросоюзу фінансово допомогли тим його членам, які найбільше постраждали від пандемії. Але інші держави, наприклад Нідерланди, виступають проти цього, що вже викликало суперечки між міністрами фінансів країн єврозони.
Інші ж країни, такі як Китай, Куба, Україна та Росія, раніше вже послали своїх лікарів та медикаменти в Італію.
Москва додала до своїх посилок напис "від Росії з любов'ю", а її телеканали показали кадри, на яких деякі італійці заміняють прапор ЄС на російський.
На питання BBC, чи може така допомога бути пов'язана зі сподіваннями Кремля на підтримку Італії у послабленні санкцій ЄС проти Росії, Джузеппе Конте відповів, що такі "інсинуації" його "глибоко ображають".
"Це образа для італійського уряду... А також для Володимира Путіна, який ніколи б і подумати не міг, щоб використовувати це для якогось впливу", - запевнив італійський прем'єр.
Керівник Всесвітньої організації охорони здоров'я Тедрос Аданом Гебреісус закликав менше політизувати пандемію коронавірусу.
Так він відповів на критику президента США Дональда Трампа, що ВООЗ надто концентрувалася на Китаї і не змогла попередити глобальне поширення епідемії.
Трамп також пригрозив припинити внески від США для ВООЗ.
У відповідь Тедрос Гебреісус запевнив, що його організація дбає про кожну націю.
"Будь ласка, єднайтеся на національному рівні, не використовуйте COVID чи якісь політичні цілі", - закликав керівник ВООЗ.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_150519_ru_s_terentiev_bilous_rada' lang='ukr' type='mono' source_url='http://www.bbc.co.uk/ukrainian/ukraine_in_russian/2015/05/150519_ru_s_terentiev_bilous_rada' term='SARS'>
Белоус и Терентьев: кто будет продавать госимущество и бороться с монополиями
Верховная Рада назначила новых руководителей Фонда государственного имущества и Антимонопольного комитета.
Верховная Рада назначила новых руководителей Фонда государственного имущества и Антимонопольного комитета.
Управлять ФГИУ будет бывший глава государственной фискальной службы Игорь Белоус, которого недавно уволили с должности после служебного расследования и скандала с неудовлетворительной работой структуры.
Председателем Антимонопольного комитета Рада избрала бывшего юриста международной металлургической компании "АрселорМиттал Кривой Рог" Юрия Терентьева.
Обе структуры не имели полноправных руководителей с момента отстранения от власти президента Виктора Януковича.
Эти два кадровых назначения стали результатом сложного пакетного компромисса между фракциями коалиции, в частности "Народного фронта" и БПП, каждая из которых продвигала одного из кандидатов.
Больше всего нареканий в парламенте вызвала кандидатура Игоря Белоуса на должность председателя Фонда госимущества.
Ведь еще в конце марта правительство уволило Белоуса с должности главы фискальной службы после проведения служебного расследования и признания работы ведомства неудовлетворительной.
Расследование инициировали из-за массовых обращений бизнесменов относительно сохранения коррупционных схем в работе таможни и налоговой служб.
По результатам служебного расследования, 23 марта 2015 правительство уволило первого заместителя председателя ГФС, руководителя налоговой Владимира Хоменко и заместителя руководителя службы, ответственного за таможню, Анатолия Макаренко.
"Мы уважаем заявление руководителя государственной фискальной службы, и правительство принимает заявление об отставке главы службы Игоря Белоуса", - заявил тогда Арсений Яценюк.
Формально Белоус ушел добровольно, ведь проверка не обнаружила его личных нарушений в должности.
Назначение Игоря Белоуса состоялось с подачи Блока Петра Порошенко.
"Я лично предложил Белоуса", - рассказал журналистам руководитель фракции БПП Юрий Луценко после обсуждения кандидатуры Белоуса на заседании парламентской коалиции 21 апреля 2015.
Хотя даже во фракции БПП ряд депутатов не поддержали Белоуса из-за истории с работой в фискальной службе.
Представитель "Народного фронта" Сергей Пашинский отметил, что в деятельности Игоря Белоуса нарушений проверка не нашла, а его кандидатуру действительно подала фракция президента.
Правительство инициировало масштабную программу приватизации 300 государственных предприятий, и на Игоря Белоуса ляжет ответственность за этот масштабный проект.
Игорь Белоус пришел работать в правительство Арсения Яценюка в марте 2014 году на должность первого заместителя министра доходов и сборов, а в июне возглавил вновь фискальную службу.
Белоус много лет работал в международных финансовых и деловых учреждениях.
Экономическое образование он получил в Киевском национальном экономическом университете, а в 1999 году учился в университете Ньюкасла Великобритании.
С 2000 года он работал аналитиком в инвестиционной компании "SARS Capital", а с 2005 года руководил UBS Investment Bank.
В мае 2011 года перешел на работу в компанию "Ренессанс Капитал Украина" на должность соисполнительного директора - начальника инвестиционно-банковских услуг.
Также Игорь Белоус работал вице-президентом в компании Consortium Industrial Group (CIG), а также был управляющим партнером компании Altius.
38-летний Юрий Терентьев еще не работал на государственной службе.
Новый глава Антимонопольного комитета последние три года был заместителем генерального директора по правовым вопросам металлургического предприятия "АрселорМиттал Кривой Рог" - бывшего комбината "Криворожсталь".
Этот комбинат в 2005 году забрали у пула украинских олигархов Рината Ахметова и Виктора Пинчука и продали на аукционе известной иностранной компании Mittal Steel.
До этой должности Терентьев десять лет работал в юридическом департаменте известной международной компании "Метро Кэш энд Керри Украина".
Также Юрий Терентьев в начале 2000-х годов был советником по правовым вопросам в табачной компании "Джей Ти Интернешнл" и три года - в международной фармацевтической компании "Бристол-Майерс Сквибб Украины".
В 1998 году Терентьев окончил Институт международных отношений Киевского национального университета по специальности "международное право". Затем получил диплом по специальности "финансы".
Юрий Терентьев был избран по квоте "Народного фронта" Арсения Яценюка.
В своем последнем интервью газете "Голос Украины" Терентьев среди своих приоритетов работы говорил о борьбе с монополизмом в украинской экономике, в частности - со стороны бизнес-структур олигархов.
"Олигархи должны просто быть бизнесменами, честно работать и конкурировать на внутренних и внешних рынках... Можно говорить о конкретных отраслях. Например, об энергетике", - анонсировал свои приоритеты Юрий Терентьев.
Новый руководитель также пообещал помогать бизнесу в Украине, убирая "искусственные препятствия".
Среди таких примеров он назвал проблемы с землей, которые не позволили прийти в Украину таким мировым лидерам торговли как ИКЕА и Walmart.
</doc>
<doc docid='bbc_130707_ms_saudi_virus_deaths' lang='ukr' type='mono' source_url='http://www.bbc.co.uk/ukrainian/news_in_brief/2013/07/130707_ms_saudi_virus_deaths' term='SARS'>
Ще дві людини померли від нового коронавірусу Mers
Міністерство здоров'я Саудівської Аравії повідомляє про смерть ще двох людей від нового респіраторного захворювання, відомого як близькосхідний респіраторний синдром або Mers.
Міністерство здоров'я Саудівської Аравії повідомляє про смерть ще двох людей від нового респіраторного захворювання, відомого як близькосхідний респіраторний синдром або Mers.
Це сталося через два дні по тому, як Всесвітня організація охорони здоров'я заявила про намір створити надзвичайний комітет для боротьби із поширенням нового вірусу.
На сьогодні внаслідок коронавірусу Mers померло 44 людини, головно у Саудівській Аравії.
Новий вірус своїми симптомами схожий на вірус атипової пневмонії або Sars, від якого у світі померли 700 тисяч людей.
</doc>
<doc docid='bbc_130513_ru_s_coronavirus_person' lang='ukr' type='mono' source_url='http://www.bbc.co.uk/ukrainian/ukraine_in_russian/2013/05/130513_ru_s_coronavirus_person' term='SARS'>
Новый коронавирус может передаваться от человека человеку
Всемирная организация здравоохранения (ВОЗ) заявила, что, вероятно, новый коронавирус NCoV может передаваться от человека человеку.
Всемирная организация здравоохранения (ВОЗ) заявила, что, вероятно, новый коронавирус NCoV может передаваться от человека человеку.
Такое заявление ВОЗ сделала после того, как министерство здравоохранения Франции подтвердило, что уже второй человек заразился вирусом от больного.
Это 50-летний мужчина, находившийся в больничной палате вместе с больным, у которого обнаружили вирус после возвращения из Дубаи.
"У обоих пациентов был положительный результат на наличие вируса", - заявил министр здравоохранения и добавил, что больных поместили в изолятор.
Коронавирус NCoV вызывает пневмонию и почечную недостаточность.
В Саудовской Аравии от этого вируса уже умерли два человека, сообщили чиновники из сферы здравоохранения страны.
По сообщению министра, с прошлого лета из 24 случаев, в которых был подтвержден диагноз, 15 человек умерли.
В ВОЗ пока не подтвердили причины последних смертей.
ВОЗ обеспокоена групповыми случаями заражения новым штаммом коронавируса и возможностью его распространения.
В 2012 году были зафиксированы 33 подтвержденных случая поражения вирусом в Европе и на Ближнем Востоке, среди них - 18 смертей, сообщает ВОЗ.
Сначала вирус обнаружили в Саудовской Аравии и Иордании, а затем он распространился на Германию, Францию и Великобританию.
В феврале этого года в больнице английского Бирмингема умер пациент. В его семье вирус обнаружили у трех человек. Считается, что члены семьи заразились вирусом во время путешествия по Ближнему Востоку и Пакистану.
Новый коронавирус NCoV происходит из того же семейства вирусов, что и вирус SARS, который распространялся в Азии в 2003 году.
Однако, по сообщению ВОЗ, NCoV и SARS отличаются друг от друга.
Известно, что коронавирус вызывает респираторные инфекции как у людей, так и у животных. Но пока неизвестно, был ли NCoV мутацией существующего вируса или это вирус, который от животных распространился на людей.
</doc>
<doc docid='bbc_news-51404151' lang='ukr' type='mono' source_url='https://www.bbc.co.uk/ukrainian/news-51404151' term='SARS'>
Коронавірус: лікар, що першим забив на сполох, живий. ЗМІ Китаю змінили повідомлення
Китайські ЗМІ змінили повідомлення про те, що лікар, який першим почав бити на сполох про коронавірус, помер від інфекції.
Китайські ЗМІ змінили повідомлення про те, що лікар, який першим почав бити на сполох про коронавірус, помер від інфекції.
Державна агенція Global Times заявила, що Лі Веньлян помер в Ухані, але пізніше повідомила, що він - у критичному стані.
Видання People's Daily раніше запостило твіт, в якому вказало, що смерть доктора Лі викликала "загальнонаціональну скороботу".
Пан Лі попередив колег-медиків про вірус 30 грудня, але поліція наказала припинити розсилати "неправдиві коментарі".
Зараз коронавірус убив понад 560 людей і заразив 28 тисяч у Китаї.
Global Times спочатку повідомила про те, що 34-річний лікар Лі помер від коронавірусу.
Цю інформацію передали інші китайські державні ЗМІ та підхопили міжнародні інформаційні організації.
Всесвітня організація охорони здоров'я написала твіт і  висловила співчуття через смерть лікаря.
Але згодом Global Times передала повідомлення центральної лікарні Уханя, де йшлося, що серце доктора Лі перестало битися о 21:30 за місцевим часом (15:30 за Києвом) і він потрапив у реанімацію.
У новому повідомленні вказано, що наразі пан Лі перебуває у критичному стані.
Звістка про його смерть викликала величезну хвилю реакцій на Weibo - китайському еквіваленту Twitter.
Спроби приховати хворобу
На початку січня влада китайського міста Ухань намагалася приховати новини про новий коронавірус. Коли лікар спробував попередити колег-медиків про спалах, до нього прийшла поліція і сказала, щоб він припинив це робити.
За місяць він розповів свою історію у соцмережах, його проголосили героєм.
У грудні доктор Лі виявив сім випадків вірусу, який, на його думку, був схожий на SARS, - коронавірус, що призвів до глобальної епідемії 2003 року.
30 грудня він написав повідомлення друзям-лікарям в чат-групі, попередивши про спалах хвороби. Лі Веньлян також радив їм носити захисний одяг, щоб уникнути зараження.
Тоді лікар Лі не знав, що виявлена хвороба була абсолютно новим коронавірусом.
Чотири дні по тому до нього прийшли з Бюро громадської безпеки і наказали підписати лист, у якому його звинувачували у "неправдивих коментарях", що "серйозно порушували громадський порядок".
"Ми офіційно попереджаємо вас: якщо ви вперто й нахабно продовжуватиме цю незаконну діяльність, ви постанете перед судом. Це зрозуміло?"
Внизу рукою пана Лі було написано: "Так, зрозуміло".
Він був одним з восьми людей, які, за словами поліції, перебували під слідством за "поширення пліток".
В кінці січня він опублікував копію листа у китайському сервісі мікроблогів Weibo і пояснив, що сталося. Місцева влада вибачилася перед ним, але зробила це надто пізно.
У перші кілька тижнів січня посадовці наполягали, що коронавірус може передаватися лише від тварини до людини. Тому не було жодних інструкцій для захисту лікарів.
Лише за тиждень після візиту поліції пан Лі лікував жінку з глаукомою, яка вже була хвора на новий коронавірус. Він про це, звичайно, не знав.
У своєму дописі на Weibo лікар описує, як 10 січня у нього почався кашель, наступного дня підвищилась температура, а за два дні його вже ушпиталили. Його батьки також захворіли й потрапили до лікарні.
За 10 днів - 20 січня - Китай оголосив надзвичайний стан через спалах коронавірусу.
Пан Лі каже, що його кілька разів тестували на коронавірус, і всі результати були негативні.
30 січня він знову написав у чаті: "Сьогодні тест показав позитивний результат. Нарешті, хворобу підтвердили".
Допис супроводжувався смайликом із кумедним песиком, який висолопив язика.
Тож не дивно, що пост отримав тисячі коментарів і слів підтримки.
"Лікар Лі Веньлян - герой, - написав один користувач, стурбований тим, що така історія псує репутацію їхньої країни. - В майбутньому лікарі ще більше боятимуться попереджати про ранні ознаки інфекційних захворювань.
"Безпечна система охорони здоров'я... потребує десятки мільйонів Лі Веньлян".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_120731_seal_inluenza_it' lang='ukr' type='mono' source_url='http://www.bbc.co.uk/ukrainian/science/2012/07/120731_seal_inluenza_it' term='SARS'>
Вчені виявили новий штам грипу - у тюленів
Американські вчені ідентифікували новий штам вірусу грипу в тюленів, який потенційно може позначитися на здоров'ї людей і тварин.
Американські вчені ідентифікували новий штам вірусу грипу в тюленів, який потенційно може позначитися на здоров'ї людей і тварин.
Саме вірус цього штаму - H3N8 - пов'язують з масовою загибеллю тюленів минулого року у бухтах Нової Англії.
На думку дослідників, цей вірус міг еволюціонувати з пташиного грипу.
Вони наголошують, що це відкриття свідчить про можливість поширення пандемії грипу з зовсім несподіваних джерел.
Вчені були заскочені, коли минулого року на узбережжі Нової Англії від пневмонії несподівано загинули 162 тюлені.
Розтин п'яти тварин виявили, що ці морські ссавці загинули від різновиду А грипу H3N8, що близький до штаму, який був поширений серед птахів Північної Америки від 2002 року.
Один з авторів наукового дослідження - професор Іен Ліпкін з Колумбійського університету Нью-Йорка - відомий вірусолог, який у минулому допоміг ідентифікувати Західнонільський вірус і Гострий респіраторний синдром (SARS).
Він сказав BBC, що виявлення тюленячого вірусу - цікавий "новий поворот".
"Серед птахів цей вірус гуляє вже давно, але ми поки не бачили такого масового вимирання тварин, - сказав професор Ліпкін. - Коли ми детальніше його дослідили, то побачили, що вірус зазнав мутацій, які дозволяють йому діяти на рецептори грипу як серед птахів, так і серед ссавців".
Окрім мутації, яка дозволяє йому поширюватися і серед тварин, і серед птахів, цей вірус, за словами вчених, еволюціонував і викликає серйозніші симптоми.
Зокрема, він вражає важливий протеїн у дихальному тракті людини.
Енн Москона з медичного коледжу Корнельського університету в Нью-Йорку вважає, що новий штам вірусу грипу становить небезпеку: "Виникають побоювання, що ми маємо новий вірус, який поширюється серед ссавців і з яким люди досі не стикалися".
Професор Ліпкін каже, що найбільше занепокоєння викликає можливість того, що тюлені стали своєрідним провідником, через який вірус грипу долає видовий поріг, як у минулому були свині.
"Тут цікаво те, що тюлені діють як посередники, бо вони мають рецептори як для вірусу пташиного грипу, так і для грипу ссавців, тому є ідеальними носіями, в організмі яких вірус може адаптуватися, еволюціонувати і за фенотипом більше пристосуватися до ссавців, - сказав професор. - Ось коли нам треба буде дійсно боятися поширення цього вірусу на людей".
Вчені, які вивчали мертвих тюленів, навіть не підозрювали, що причиною масової загибелі тварин був грип. Результати дослідження їх здивували і, як вони кажуть, продемонстрували, що пандемія грипу може виникнути з різних джерел.
"Грип може прийти звідки завгодно, - сказала Енн Москона, - і ми маємо до цього підготуватися набагато краще, ніж вважали досі. Нам треба значно швидше ідентифіковувати і усвідомлювати потенційні загрози з боку нових вірусів з несподіваних джерел".
Дослідження американських вчених про тюленячий грип оприлюднив часопис Американського товариства мікробіології.
</doc>
<doc docid='bbc_news-51425412' lang='ukr' type='mono' source_url='https://www.bbc.co.uk/ukrainian/news-51425412' term='SARS'>
Коронавірус: у Гонконгу карантин, за порушення - штрафи та в'язниця
Гонконг розпочав обов'язковий двотижневий карантин для всіх, хто прибуває з материкової частини Китаю. Так влада країни намагається запобігти поширенню китайського коронавірусу.
Гонконг розпочав обов'язковий двотижневий карантин для всіх, хто прибуває з материкової частини Китаю. Так влада країни намагається запобігти поширенню китайського коронавірусу.
Туристи мають залишатися у готельних номерах або спеціалізованих центрах, а громадяни Гонконгу - у своїх будинках.
Порушення нових правил тягне за собою штраф і тюремне ув'язнення.
Напередодні десятки тисяч мандрівників вишикувалися в чергу в китайському прикордонному місті Шеньчжень, щоб встигнути оформитися до півночі п'ятниці.
У суботу зранку туристів з материкового Китаю було не так багато.
Гонконг підтвердив 26 випадків зараження новим коронавірусом та одну смерть. Загальна кількість хворих на материковій частині Китаю досягла 34 546, при цьому 722 людини загинули.
За межами Китаю зафіксували 270 випадків у щонайменше 25 країнах та ще одну смерть на Філіппінах.
Крім того, кількість хворих на коронавірус на круїзному лайнері Diamond Princess, що стоїть на карантині в японській Йокогамі, зросла до 61.
У п'ятницю керівник Всесвітньої організації охорони здоров'я (ВООЗ) Тедрос Аданом Гебреісус заявив про "хороші новини" з Китаю. За останні два дні там було зареєстровано менше випадків зараження.
"Але ми застерігаємо від зайвої інтерпретації цього [факту]. Цифри знову можуть піти вгору", - попередив пан Гебреісус.
Він також повідомив журналістам про глобальний дефіцит масок, халатів та інших засобів захисту від вірусних захворювань.
"Коли пропозиція обмежена, а попит високий, у декого виникає бажання продавати їх за значно вищими цінами", - попередив він, переконуючи постачальників "сприяти захисту принципів гуманності", а не намагатися збільшити свій прибуток.
В Ухані від коронавірусу помер 34-річний лікар Лі Веньлян, який першим почав бити на сполох про коронавірус.
У грудні минулого року доктор Лі виявив сім випадків вірусу, який, на його думку, був схожий на SARS, - коронавірус, що призвів до глобальної епідемії 2003 року.
30 грудня він написав повідомлення друзям-лікарям в чат-групі, попередивши про спалах хвороби. Лі Веньлян також радив їм носити захисний одяг, щоб уникнути зараження.
Тоді лікар Лі не знав, що виявлена хвороба була абсолютно новим коронавірусом.
Чотири дні по тому до нього прийшли з Бюро громадської безпеки і наказали підписати лист, у якому його звинувачували у "неправдивих коментарях", які "серйозно порушували громадський порядок".
Пізніше він сам заразився від пацієнтів, працюючи у лікарні Уханю.
Повідомлення про смерть Лі Веньляна стало головною темою у китайських соціальних медіа, набравши приблизно 1,5 мільярда переглядів.
Його загибель більше розпалила розмови про відсутність свободи слова в Китаї. Люди обурені тим, що влада намагалася приховати інформацію про новий смертоносний коронавірус.
Соцмережі Китаю наповнилися гнівними повідомленнями.
"Лікар Лі Веньлян - герой, - написав один користувач, стурбований тим, що така історія псує репутацію їхньої країни. - В майбутньому лікарі ще більше боятимуться попереджати про ранні ознаки інфекційних захворювань. Безпечна система охорони здоров'я... потребує десятки мільйонів Лі Веньлянів".
Китайський уряд раніше визнавав"недоліки" у своїй реакції на поширення коронавірусу, який вже вбив 722 людини і заразив ще 34 536 на материковій частині Китаю.
Хочете отримувати головне в месенджер? Підписуйтеся на наш Telegram або Viber.
</doc>
<doc docid='bbc_features-51870335' lang='ukr' type='mono' source_url='https://www.bbc.co.uk/ukrainian/features-51870335' term='SARS'>
Коронавірус: відповіді на головні питання
Коронавірус торкнувся понад 100 країн, а ВООЗ офіційно визнала хворобу глобальною пандемією.
Коронавірус торкнувся понад 100 країн, а ВООЗ офіційно визнала хворобу глобальною пандемією.
Відповідаємо на головні питання про нову інфекцію.
За словами науковців, перші прояви хвороби з'являються в середньому протягом п'яти діб.
ВООЗ повідомляє, що інкубаційний період складає 14 днів, однак деякі лікарі кажуть, що він може тривати до 24 днів.
Дані про інкубаційний період - дуже важливі. Вони дозволяють лікарям і органам охорони здоров'я більш ефективно боротися з поширенням вірусу.
Поки говорити про це зарано. Вірус вперше зафіксували лише вкінці грудня, але, як свідчить досвід, організм виробляє захисні антитіла після контакту з вірусами і коронавірусами.
Випадків повторного зараження Sars та іншими коронавірусами не було. Зараз з Китаю надходять повідомлення про те, що у деяких виписаних пацієнтів повторні тести на коронавірус виявлялися позитивними. Однак ми не впевнені у результатах цих тестів.
Головне - що ці люди не можуть інфікувати інших.
Коронавірус і грип мають багато подібних симптомів, що ускладнює діагностику без тесту.
Найбільш поширеними симптомами коронавірусу є лихоманка і кашель. Грип часто має й інші симптоми, наприклад, біль в горлі, тоді як коронавірус може викликати утруднення дихання.
Тому при перших ознаках зараження необхідно негайно звернутися до медиків.
Режим самоізоляції означає, що ви маєте залишатись вдома протягом 14 днів - навіть за відсутності симптомів.
На роботу, до школи та в інші громадські місця ходити не можна. Від контактів з родичами на період карантину також краще утриматися.
Не можна ходити в магазини та на ринки. Користуйтеся кур'єрами або доручіть все це близьким.
Намагайтесь триматися якомога далі від домашніх тварин - якщо це неможливо, мийте руки до і після контакту.
Головне - сидіти вдома, взагалі нікуди не виходити.
Респіраторні інфекції, такі як коронавірус, можуть викликати симптоми астми.
Хворим на бронхіальну астму лікарі радять дотримуватись профілактичної терапії, зокрема щодня користуватись інгаляторами.
Це допомагає знизити ризик загострення астми, викликаного будь-яким респіраторним вірусом.
Якщо інфікована людина кашляє або чхає, прикрившись руками, а потім торкається ними різних поверхонь, там осідають частки зараженої слини.
Гарний приклад - дверні ручки або кнопки ліфта.
Дослідження показали, що вірус може виживати протягом кількох годин, а в деяких випадках - навіть днів.
Тому регулярно мийте руки, щоб зменшити ризик зараження та поширення інфекції.
Вода в більшості басейнів містить хлор - хімічну речовину, що вбиває віруси. Тому при ефективній дезінфекції купатися, звичайно, можна.
А проте, підхопити вірус можна в роздягальні або в будівлі басейну, наприклад через дверні ручки.
Крім того, вірус передається від людини до людини повітряно-крапельним шляхом під час розмови, кашлю, чхання, при тісному контакті.
Ось кілька рекомендацій, як зменшити ризик інфікування.
За даними ВООЗ, використання масок має вирішальне значення для медичних працівників. А от їхня користь за межами лікувальних установ має мало доказів.
Експерти стверджують, що дотримання простих заходів гігієни є набагато ефективнішим.
Щоб уникнути зараження лікарі радять:
Згідно з даними Китаю, діти не дуже схильні до впливу коронавірусу.
У більшості хвороба минає у м'якій формі, а іноді симптоми можуть майже не проявлятися.
Проте, діти, що мають проблемні легені, наприклад астму, мають бути більш обережними, оскільки вірус викликає напади і ускладнення.
Інфікована людина потенційно може передати вірус іншим, якщо їжу, яку вона готує, не обробити як слід.
Коронавірус може поширюватися через руки хворого.
Найважливіше, що можна зробити, щоб захистити себе й інших, - це дотримуватися правил особистої гігієни.
Тримайте руки в чистоті, часто мийте їх водою з милом або користуйтесь дезінфекційним засобом.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51374651' lang='ukr' type='mono' source_url='https://www.bbc.co.uk/ukrainian/features-51374651' term='SARS'>
Коронавірус: чи може він спровокувати пандемію?
Новий коронавірус зараз виявили вже у понад 20 країнах. Спалах хвороби розпочався у грудні у Китаї.
Новий коронавірус зараз виявили вже у понад 20 країнах. Спалах хвороби розпочався у грудні у Китаї.
Експерти стурбовані тим, наскільки хвороба може поширитися і скільки людей захворіє.
Справжній глобальний спалах або пандемія ще не оголошені.
Але чиновники готуються до можливості того, що коронавірус може стати наступною пандемією, з якою доведеться зіткнутися світові.
Цей термін застосовується до інфекційного захворювання, яке загрожує багатьом людям у всьому світі одночасно.
Недавній приклад - пандемія свинячого грипу 2009 року. Експерти вважають, що тоді загинули сотні тисяч людей.
Пандемії є більш імовірними, якщо вірус є абсолютно новим, здатним легко заразити людей, може ефективно та стійко поширюватися від людини до людини.
Здається, що коронавірус відповідає всім цим характеристикам.
Без вакцини чи лікування, яке б могло йому запобігти, стримування поширення коронавірусу є життєво важливим.
Згідно з описом Всесвітньою організацією охорони здоров'я (ВООЗ) фаз пандемії, коронавірус знаходиться лише в одному кроці від стану пандемії.
Він передається від людини до людини, випадки захворювання зафіксовані у багатьох сусідніх з Китаєм країнах, і тих, що знаходяться далеко від нього.
Якщо ми побачимо постійні спалахи на рівні місцевих громад у багатьох частинах світу, то це буде пандемія.
Поки незрозуміло, наскільки важкою є хвороба та наскільки далеко вона пошириться.
Генеральний директор ВООЗ доктор Тедрос Адханом Гебреісус каже, що поширення коронавірусу за межами Китаю поки що видається "мінімальним та повільним".
У світі станом на 3 лютого зафіксували понад 17 000 випадків коронавірусу та близько 360 смертей, переважно в Китаї.
За межами Китаю на Філіппінах зареєстрували понад 150 підтверджених випадків вірусу і одну смерть від нього.
"Якщо ми інвестуємо в боротьбу в епіцентрі, біля джерела, то розповсюдження в інші країни буде мінімальним, а також повільним", - заявив доктор Гебреісус на засіданні виконавчої ради ВООЗ у понеділок.
Кожна пандемія має свої особливості, і поки вірус не почне циркулювати, неможливо передбачити його повний вплив.
Експерти припускають, що коронавірус може бути менш смертельним, ніж деякі інші недавні спалахи захворювання, такі як Sars (тяжкий гострий респіраторний синдром).
Рішення ВООЗ оголосити надзвичайну ситуацію в галузі охорони здоров'я (PHEIC) ухвалили насамперед через ознаки передачі захворювання від людини до людини за межі Китаю, та через загрозу розповсюдження вірусу до країн зі слабшою системою охорони здоров'я.
ВООЗ каже, що хоча країни мають вжити заходів для запобігання та обмеження подальшого поширення вірусу, поки немає причин для заходів, які обмежуватимуть міжнародні подорожі та торгівлю.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-50987985' lang='ukr' type='mono' source_url='https://www.bbc.co.uk/ukrainian/news-50987985' term='SARS'>
Вірусна пневмонія: таємничий спалах хвороби у Китаї
Десятки людей захворіли на вірусну пневмонію у китайському місті Ухань, й місцеві медики все ще не можуть встановити точно, з чим цей спалах хвороби пов'язаний.
Десятки людей захворіли на вірусну пневмонію у китайському місті Ухань, й місцеві медики все ще не можуть встановити точно, з чим цей спалах хвороби пов'язаний.
Загалом наразі підтвердили 44 випадки захворювання, 11 з яких мають статус "важких".
Сінгапур та Гонконг через це ввели додаткові заходи контролю для туристів.
Паралельно з цим в інтернеті ширяться побоювання, що цей вірус може бути пов'язаний з Тяжким гострим респіраторним синдромом (ТГРС або Sars).
У 2002-2003 ця потенційно смертельна хвороба, яка виникла у Китаї, забрала життя близько 700 людей у різних країнах.
Нинішній спалах пневмонії в Ухані у соцмережах вже порівнюють ТГРС.
Однак місцева поліція заявила, що вжила санкції щодо вісьмох людей, які "публікували чи поширювали брехливу інформацію без перевірки".
Тим часом медики перевіряють справжні причини появи вірусної пневмонії.
Комісія в Ухані вже повідомила, що їй вже вдалося викреслити кілька потенційних збудників нинішнього спалаху - зокрема, за словами китайських медиків, це точно не пташиний грип. Однак серед визначених інфекцій поки що немає ТГРС.
Комісія також стверджує, що хвороба не передається від людини до людини.
У Всесвітній організації з охорони здоров'я також заявили, що стежать за спалахом і перебувають на зв'язку з китайською владою.
"Є багато потенційних причин вірусної пневмонії, які значно більше поширені, ніж Тяжкий гострий респіраторний синдром", - відзначили у ВООЗ.
Філіппа Роксбі з BBC Health пригадує, що під час спалаху ТГРС 18 років тому Китай критикували за приховування його справжніх масштабів.
Тоді захворіло більше 8 тис. людей у 26 країнах, й 349 померло у Китаї, а ще у 299 - в Гонконгу.
Утім, китайська влада зробила висновки з тієї ситуації й з травня 2004 року у країні не було зафіксовано захворювань на ТГРС.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51368729' lang='ukr' type='mono' source_url='https://www.bbc.co.uk/ukrainian/news-51368729' term='SARS'>
Коронавірус: кількість хворих може бути занижена в десятки разів - вчені
Реальні масштаби розповсюдження нового коронавірусу 2019-nCoV можуть бути набагато більшими за офіційні дані, попереджають вчені.
Реальні масштаби розповсюдження нового коронавірусу 2019-nCoV можуть бути набагато більшими за офіційні дані, попереджають вчені.
Згідно з розрахунками медиків Університету Гонконга, вже до 25 січня кількість заражень вірусом в одному лише Ухані мала б перевищити 75 тисяч людей - хоча офіційно на той момент повідомляли лише про дві тисячі випадків по всьому світу.
Автори дослідження, оприлюдненого в медичному журналі Lancet твердять, що епідемія коронавірусу розповсюджується набагато швидше, ніж вважали раніше.
За їхніми даними, кожен носій 2019-nCoV в середньому заражає новим вірусом ще двох-трьох людей, а загальна кількість хворих зростає в геометричній прогресії й подвоюється щотижня (кожні 6,4 дня).
Офіційні цифри, які наводить Всесвітня організація охорони здоров'я, набагато скромніші: до 4 лютого були підтверджені 18 тисяч випадків захворювань по всьому світу. Майже 99% із них зареєстровані на материковій частині Китаю.
Офіційна кількість померлих від вірусу, за останніми даними, - 426 людей. Одужали 644 людей.
Проаналізувавши статистику внутрішніх авіарейсів і залізничних перевезень, вчені дійшли висновку, що насправді вже до 25 січня майже тисяча носіїв вірусу мали рознести інфекцію з Уханя в інші міста - передусім Чунцін, Пекін, Шанхай, Гуанчжоу та Шеньчжень.
Якби там вірус розповсюджувався з такою ж швидкістю, то "епідемія вже експоненціально розростається одразу в кількох великих містах Китаю - з затримкою спалаху захворювання в Ухані на один-два тижні", припускають автори дослідження.
Їхні дані опосередковано підтверджуються останньою статистикою ВООЗ, оскільки поки що кількість нових хворих продовжує зростати із кожним днем.
У суботу було офіційно підтверджено 2128 нових випадків інфекції, у неділю - 2604, в понеділок - 2838.
Схожі прогнози минулого тижня наводив і американський дослідницький центр Bianco Research на основі даних про розповсюдження коронавірусу з 16 по 27 січня.
30 січня ВООЗ оголосила спалах коронавірусу надзвичайною ситуацією світового значення, проте все ж не стала рекомендувати запроваджувати будь-які обмеження на торгівлю чи подорожі.
За словами авторів дослідження, настільки значну різницю між розрахунками й офіційними цифрами можна пояснити кількома факторами.
Передусім це відносно довгий інкубаційний період (до двох тижнів), коли інфікована вірусом людина ще не відчуває жодних симптомів хвороби, але вже є її переносником.
Окрім того, навіть після звернення хворого до лікаря необхідно підтвердити, що його стан спричинений саме новим штамом коронавірусу, а це потребує проведення лабораторних досліджень, на які може піти кілька днів.
В результаті Пекін, Шанхай та інші великі китайські міста можуть перетворитися в нові осередки розповсюдження вірусу, попереджають вчені.
З іншого боку, якщо їхні розрахунки кількості захворілих правильні, то смертельна небезпека нового коронавірусу сильно перебільшена, адже в такому разі реальна смертність серед захворілих складає значно менше 1%.
Для порівняння: під час епідемії "атипової пневмонії" (SARS) у 2003 році рівень смертності складав близько 9%. А коронавірус близькосхідного респіраторного синдрому (MERS), спалах якого стався у 2012 році, взагалі вбивав кожного третього хворого.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-51411700' lang='ukr' type='mono' source_url='https://www.bbc.co.uk/ukrainian/news-51411700' term='SARS'>
Коронавірус: лікар, що першим забив на сполох, все ж помер
Китайський лікар Лі Веньлян, який першим почав бити на сполох про коронавірус, все ж таки помер від інфекції.
Китайський лікар Лі Веньлян, який першим почав бити на сполох про коронавірус, все ж таки помер від інфекції.
У четвер приблизно о 15:30 за київським часом китайські ЗМІ повідомили про його смерть, але пізніше державна агенція Global Times заявила, що він у критичному стані.
За кілька годин офіційне китайське видання Женьмінь жибао повідомило, що серце лікаря Лі зупинилося о 20:58 у четвер (за київським часом).
Як повідомляє китайське видання Pear Video, дружина доктора в червні має народити.
Пан Лі попередив колег-медиків про вірус 30 грудня, але поліція наказала припинити розсилати "неправдиві коментарі".
Звістка про його смерть викликала розпач користувачів у китайській соцмережі Weibo, який швидко переріс в гнів.
Уряд раніше вже звинувачували в тому, що він применшив небезпеку коронавірусу і намагався зберегти в таємниці складну ситуацію.
Смерть доктора Лі ще більше розпалила розмови про відсутність свободи слова в Китаї.
Антикорупційний орган країни заявив, що почне розслідування "проблем, пов'язаних з доктором Лі".
Китайський уряд раніше визнавав"недоліки" у своїй реакції на поширення коронавірусу, який вже вбив 636 людей і заразив ще 31 тисячу на материковій частині Китаю.
На початку січня влада китайського міста Ухань намагалася приховати новини про новий коронавірус. Коли лікар спробував попередити колег-медиків про спалах, до нього прийшла поліція і сказала, щоб він припинив це робити.
За місяць він розповів свою історію у соцмережах, його проголосили героєм.
У грудні минулого року доктор Лі виявив сім випадків вірусу, який, на його думку, був схожий на SARS, - коронавірус, що призвів до глобальної епідемії 2003 року.
30 грудня він написав повідомлення друзям-лікарям в чат-групі, попередивши про спалах хвороби. Лі Веньлян також радив їм носити захисний одяг, щоб уникнути зараження.
Тоді лікар Лі не знав, що виявлена хвороба була абсолютно новим коронавірусом.
Чотири дні по тому до нього прийшли з Бюро громадської безпеки і наказали підписати лист, у якому його звинувачували у "неправдивих коментарях", які "серйозно порушували громадський порядок".
"Ми офіційно попереджаємо вас: якщо ви вперто й нахабно продовжуватиме цю незаконну діяльність, ви постанете перед судом. Це зрозуміло?"
Внизу рукою пана Лі було написано: "Так, зрозуміло".
Він був одним з восьми людей, які, за словами поліції, перебували під слідством за "поширення пліток".
Наприкінці січня він опублікував копію листа у китайському сервісі мікроблогів Weibo і пояснив, що сталося. Місцева влада вибачилася перед ним, але зробила це надто пізно.
У перші кілька тижнів січня посадовці наполягали, що коронавірус може передаватися лише від тварини до людини. Тому не було жодних інструкцій для захисту лікарів.
Лише за тиждень після візиту поліції пан Лі лікував жінку з глаукомою, яка вже була хвора на новий коронавірус. Він про це, звичайно, не знав.
У своєму дописі на Weibo лікар описує, як 10 січня у нього почався кашель, наступного дня підвищилась температура, а за два дні його вже ушпиталили. Його батьки також захворіли й потрапили до лікарні.
За 10 днів - 20 січня - Китай оголосив надзвичайний стан через спалах коронавірусу.
Пан Лі каже, що його кілька разів тестували на коронавірус, і всі результати були негативні.
30 січня він знову написав у чаті: "Сьогодні тест показав позитивний результат. Нарешті, хворобу підтвердили".
Допис супроводжувався смайликом із кумедним песиком, який висолопив язика.
Тож не дивно, що пост отримав тисячі коментарів і слів підтримки.
"Лікар Лі Веньлян - герой, - написав один користувач, стурбований тим, що така історія псує репутацію їхньої країни. - В майбутньому лікарі ще більше боятимуться попереджати про ранні ознаки інфекційних захворювань. Безпечна система охорони здоров'я... потребує десятки мільйонів Лі Веньлянів".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_130704_ru_n_saudi_virus_deaths' lang='ukr' type='mono' source_url='http://www.bbc.co.uk/ukrainian/rolling_news_russian/2013/07/130704_ru_n_saudi_virus_deaths' term='SARS'>
Еще два человека умерли от нового коронавируса Mers
Министерство здоровья Саудовской Аравии сообщает о смерти еще двух человек от нового респираторного заболевания, известного как ближневосточный респираторный синдром или Mers.
Министерство здоровья Саудовской Аравии сообщает о смерти еще двух человек от нового респираторного заболевания, известного как ближневосточный респираторный синдром или Mers.
Это произошло через два дня после того, как Всемирная организация здравоохранения заявила о намерении создать чрезвычайный комитет для борьбы с распространением нового вируса.
На сегодня из-за коронавируса Mers умерло 44 человека, в основном в Саудовской Аравии.
Новый вирус по своим симптомам похож на вирус атипичной пневмонии или Sars, от которого в мире умерли 700 тысяч человек.
</doc>
<doc docid='bbc_features-51178798' lang='ukr' type='mono' source_url='https://www.bbc.co.uk/ukrainian/features-51178798' term='SARS'>
Коронавірус: що відомо про спалах смертельного захворювання
У грудні 2019 року в Китаї виявили новий вірус, який викликає важке захворювання легенів. Влада Китаю підтвердила понад 200 випадків хвороби, троє людей загинули.
У грудні 2019 року в Китаї виявили новий вірус, який викликає важке захворювання легенів. Влада Китаю підтвердила понад 200 випадків хвороби, троє людей загинули.
Водночас деякі медичні експерти оцінюють, що реальна кількість хворих може наближатися до 1700.
Вірус ідентифікували як штам коронавірусу - поширеного вірусу, який вражає ніс, пазухи або верхню частину горла.
Але наскільки небезпечна ця інфекція та як швидко вона поширюється? Ось що ми наразі про неї знаємо.
За даними Всесвітньої організації охорони здоров'я (ВООЗ), джерелом нового спалаху, швидше за все, стали тварини.
Наразі усі випадки зараження людей пов'язані з ринком морепродуктів у місті Ухань.
Коронавірусів існує багато, але лише шість із них (з новим було б сім) заражають людей.
Більшість коронавірусів не є небезпечними, але цей невідомий раніше штам призвів до спалаху вірусної пневмонії.
Ознаками інфекції є респіраторні симптоми, лихоманка, кашель, задишка і утруднене дихання.
Спалах нагадав про вірус Sars - також коронавірус - від якого на початку 2000-х років у десятках країн, переважно в Азії, загинули 774 людини.
Аналіз генетичного коду нового вірусу показує, що він тісніше пов'язаний із Sars, ніж будь-який інший коронавірус людини.
"Коли ми зустрічаємо новий коронавірус, ми хочемо знати, наскільки серйозні у нього симптоми. Цей має більш серйозні симптоми, аніж застуда, і це викликає занепокоєння, але все ж вони не настільки тяжкі, як у випадку Sars", - каже професор Марк Вулхаус з університету Единбурга.
Вірус з'явився у китайському місті Ухань у грудні минулого року, і відтоді у Китаї від нього загинули троє людей.
Але влада стурбована тим, що на Новий рік за місячним календарем (відомий також як Китайський новий рік) мільйони китайців подорожуватимуть країною, що може збільшити шанси на зараження.
За вихідні у Китаї зареєстрували 130 нових випадків - таким чином, офіційна кількість підтверджених випадків захворювання перевищила 200.
Хворобу також підтвердили у Південній Кореї, Таїланді та Японії.
У звіті Центру глобального аналізу інфекційних захворювань MRC Імперського коледжу Лондона висловлюють припущення, що випадків інфікування може бути понад 1700.
Вчені вважають, що випадки передачі вірусу від людини до людини були.
Ванг Лінь-Фа з медичної школи Duke-NUS у Сінгапурі, який відвідав Ухань, каже, що чиновники будуть пильно стежити за появою ознак зараження людини від людини.
"З наближенням Китайського Нового року очікується, що 400 мільйонів людей подорожуватимуть країною. Усі нервують", - розповідає він.
Інфікованих пацієнтів лікують ізольовано, щоб мінімізувати ризик зараження. Ринок морепродуктів у місті Ухань закрили для дезінфекції.
Людям рекомендують уникати "незахищеного" контакту з худобою, ретельно готувати м'ясо та яйця та уникати тісного контакту з людьми із симптомами застуди або грипу.
Під час Китайського Нового року запровадили додаткові перевірки для подорожувальників.
У Сінгапурі та Гонконгу перевіряли авіапасажирів з міста Ухань. Влада США також оголосила подібні заходи у трьох великих аеропортах: Сан-Франциско, Лос-Анджелеса та Нью-Йорка.
ВООЗ попередила лікарні у всьому світі про можливі більші спалахи хвороби.
Доктор Джозі Голдінг, з Wellcome Trust каже, що поки ми не матимемо більше інформації про вірус, важко сказати, чи варто хвилюватися.
"Багато хто добре пам'ятає про Sars, саме це спричиняє страх. Але ми набагато більше підготовлені до боротьби із такими захворюваннями", - каже вона.
Професор Джонатан Болл з Університету Ноттінгема каже, що "нас має непокоїти будь-який вірус, який вперше з'являється у людей".
"Коли вірус потрапляє до (людської. - Ред.) клітини і починає розмножуватися, він може почати мутувати, завдяки чому може ефективніше поширюватися і ставати більш небезпечними, - пояснює він. - Не можна давати йому таку можливість".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_features-51256813' lang='ukr' type='mono' source_url='https://www.bbc.co.uk/ukrainian/features-51256813' term='SARS'>
Коронавіруси: звідки вони беруться і чому такі смертоносні?
Вірус, що стоїть за спалахом смертельної хвороби у Китаї, належить до родини, яку лікарі добре знають - і бояться.
Вірус, що стоїть за спалахом смертельної хвороби у Китаї, належить до родини, яку лікарі добре знають - і бояться.
Це - коронавіруси, які раніше спричиняли SARS (тяжкий гострий респіраторний синдром, ТГРС) - від якого померли 9% інфікованих людей, - і MERS (близькосхідний респіраторний синдром), який убив близько 35% інфікованих.
Розповідаємо, чому цей тип вірусу може раптово виникати і чому він може бути таким небезпечним.
Вважають, що штами, які спричинили SARS, MERS та нинішній спалах, виникли не у людей, а у тварин.
Хоча багато тварин переносять небезпечні віруси, вони, як правило, не передаються людям - на наше щастя.
"У більшості випадків існує видовий бар'єр, який вірус не може подолати", - говорить професор Ендрю Істон зі Школи медико-біологічних наук Ворикського університету.
"Але іноді, якщо людина має імунодефіцит або є якийсь інший важливий фактор, який відкриє вірусу дорогу до організму, можна отримати нехарактерний спорадичний випадок (зараження. - Ред.)", - каже вчений.
Небезпека часто починається з незвичної мутації.
"Зазвичай мають відбутися певні зміни, які нададуть йому можливість рости в організмі нового господаря", - пояснює професор Істон.
У цих рідкісних випадках, коли коронавірус таки передається людям, ситуація може бути дуже серйозною.
Варто зазначити, що не усі коронавіруси дуже небезпечні - люди постійно стикаються з менш шкідливими їхніми типами. Але саме ті, що передаються від одного виду до іншого, становлять найбільшу небезпеку.
"Коли вірус перестрибує з одного виду на інший, не можна передбачити заздалегідь, як він поводитиметься, але нерідко буває, що якщо він знайде собі нішу в новому виді, то на ранніх стадіях цього процесу він може бути досить серйозним", - каже професор Істон.
Так відбувається тому, що коли коронавірус раптом стрибає від тварин до людини, наша імунна система ніколи раніше не стикалася із цим штамом, тож ми можемо бути дуже вразливими.
Те саме відбувається, коли між різними видами мігрують віруси грипу.
"При пандемічному грипі, який передався від водних птахів до людини, проблема полягає у тому, що коли вірус робить цей стрибок до людини, перебіг захворювання буде тяжким", - пояснює професор Істон.
Вважають, що найгірший спалах грипу (1918-1919 рр.), від якого загинули до 50 мільйонів людей, спричинив вірус, який перейшов до людини від птахів.
Немає жодних ознак того, що цей коронавірус буде таким же смертоносним, але історія попередніх серйозних спалахів, спричинених переходом вірусу від тварин до людей, викликає серйозне занепокоєння медичної спільноти.
Зазвичай імовірність того, що вірус, який передався від тварин до людини, зможе передаватися від людини до людини, є невисокою - принаймні, на початкових стадіях.
"Це ще один бар'єр, чергова перешкода, яку йому доведеться перетнути", - каже професор Істон.
Але ситуація може швидко змінитися, і коли це стається, вона може виявитися дуже серйозною.
Мутація вірусу може дозволити йому поширюватися від людини до людини, тобто він розповсюджуватиметься набагато ширше і набагато швидше.
Саме це відбулося під час нинішнього спалаху в Китаї, і тому вживають заходи боротьби з поширенням хвороби.
Однак те, наскільки легко він передається, наразі остаточно не з'ясували.
За словами професора Істона, більш вразливими до вірусу є люди зі зниженим імунітетом, в той час як здорові люди можуть бути стійкими до його впливу.
"Деякі віруси передаються дуже легко, а деякі - вкрай погано. Одне з питань, на яке доведеться відповісти, - де в цьому діапазоні перебуває цей новий коронавірус", - каже вчений.
Погані новини полягають у тому, що ліки часто не є вирішенням проблеми.
"Дієвих противірусних препаратів дуже мало", - попереджає професор Істон.
Втім, є й інші заходи, яких можна вживати - зокрема такі прості речі, як миття рук та використання носових хустинок.
"Базова гігієна - дуже корисна. Вона захищає від найрізноманітніших речей, і наразі це, мабуть, єдина наявна зброя, бо в найближчому майбутньому розраховувати на ліки від цього вірусу не варто", - каже професор Істон.
Окрім профілактики, важливими є також дії влади щодо інфікованих людей.
"Інший аспект - якомога швидше виявлення інфікованих людей, щоб їм можна було надавати допомогу і в ідеалі поводитись із ними так, щоб зменшити ймовірність поширення інфекції", - пояснює вчений.
На щастя, після попередніх спалахів коронавірусів SARS та MERS були запроваджені міжнародні системи заходів.
Всесвітня медична спільнота сподівається, що уроки, вивчені після попередніх спалахів коронавірусу, зроблять нинішній та ймовірні майбутні інциденти менш небезпечними.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_130524_ru_s_coronavirus_ncov' lang='ukr' type='mono' source_url='http://www.bbc.co.uk/ukrainian/ukraine_in_russian/2013/05/130524_ru_s_coronavirus_ncov' term='SARS'>
ВОЗ призывает страны делиться информацией о новом коронавирусе
Всемирная организация здравоохранения призывает страны, в которых обнаружены подозрения на случаи заболевания новым коронавирусом, обмениваться информацией.
Всемирная организация здравоохранения призывает страны, в которых обнаружены подозрения на случаи заболевания новым коронавирусом, обмениваться информацией.
Заявление прозвучало после того, как в Саудовской Аравии сказали, что разработка диагностического теста задерживается из-за проблем с патентными правами на вирус NCoV, принадлежащими коммерческим лабораториям.
За прошлый год из разных стран поступило 22 сообщения о смерти от этого вируса и 44-х случаях заболевания, говорят в ВОЗ.
NCoV принадлежит к тому же семейству вирусов, что и вирус, который вызвал тяжелый острый респираторный синдром (SARS).
От вспышки SARS в 2003 году погибло около 770 человек. Однако NCoV и SARS отличаются друг от друга, говорят в ВОЗ.
Впервые вирус был обнаружен в Саудовской Аравии. Оттуда же пришло большинство сообщений о случаях заражения.
Заместитель министра здравоохранения Саудовской Аравии Зиад Мемиш выразил перед представителями ВОЗ в Женеве свою обеспокоенность ситуацией.
"Мы до сих пор боремся за диагностику, а причина в том, что вирус запатентован учеными, и другие ученые не имеют разрешения проводить его исследования", - сказал он.
Руководитель ВОЗ Маргарет Чан с тревогой восприняла слова министра.
Она призвала 194 страны-члена ВОЗ делиться образцами вирусов только с центрами, которые сотрудничают с ВОЗ.
"Никакая интеллектуальная собственность не должна стать помехой вам и другим странам, чтобы защитить ваших людей", - сказала она.
Помощник гендиректора ВОЗ по вопросам безопасности в области здравоохранения, доктор Кейджи Фукуда, сказал, что его подразделение тоже "борется за диагностику" из-за проблем с правами собственности. По его словам, плохо прописанные международные правила затрудняют обмен информацией в этой сфере.
Случаи коронавируса обнаружили в Саудовской Аравии, Иордане, Катаре, ОАЭ, Германии, Великобритании и Франции.
Около половины из 44 случаев и 22 смертей зафиксировали в Саудовской Аравии.
</doc>
<doc docid='bbc_120731_ru_s_seal_inluenza' lang='ukr' type='mono' source_url='http://www.bbc.co.uk/ukrainian/ukraine_in_russian/2012/07/120731_ru_s_seal_inluenza' term='SARS'>
Ученые обнаружили новый штамм гриппа - у тюленей
Американские ученые идентифицировали новый штамм вируса гриппа у тюленей, который потенциально может отразиться на здоровье людей и животных.
Американские ученые идентифицировали новый штамм вируса гриппа у тюленей, который потенциально может отразиться на здоровье людей и животных.
Именно вирус этого штамма - H3N8 - связывают с массовой гибелью тюленей в прошлом году в бухтах Новой Англии.
По мнению исследователей, этот вирус мог эволюционировать из птичьего гриппа.
Они отмечают, что это открытие свидетельствует о возможности распространения пандемии гриппа из совершенно неожиданных источников.
Ученые были застигнуты врасплох, когда в прошлом году на побережье Новой Англии от пневмонии неожиданно погибли 162 тюленей.
Вскрытие пяти животных показало, что эти морские млекопитающие погибли от разновидности А гриппа H3N8, близкого к штамму, который был распространен среди птиц Северной Америки с 2002 года.
Один из авторов научного исследования - профессор Иэн Липкин из Колумбийского университета Нью-Йорка - известный вирусолог, который в прошлом помог идентифицировать Западнонильский вирус и острый респираторный синдром (SARS).
Он сказал BBC, что выявление тюленьего вируса - интересный "новый поворот".
"Среди птиц этот вирус гуляет уже давно, но мы пока не видели такого массового вымирания животных, - сказал профессор Липкин. - Когда мы подробнее его исследовали, то увидели, что вирус претерпел мутации, которые позволяют ему действовать на рецепторы гриппа как среди птиц, так и среди млекопитающих".
Кроме мутации, которая позволяет ему распространяться и среди животных, и среди птиц, этот вирус, по словам ученых, эволюционировал и вызывает более серьезные симптомы.
В частности, он поражает важный протеин в дыхательном тракте человека.
Энн Москони из медицинского колледжа Корнельского университета в Нью-Йорке считает, что новый штамм вируса гриппа представляет опасность: "Возникают опасения, что мы имеем дело с новым вирусом, который распространяется среди млекопитающих и с которым люди еще не сталкивались".
Профессор Липкин говорит, что наибольшее беспокойство вызывает возможность того, что тюлени стали своеобразным проводником, через который вирус гриппа преодолевает видовой порог, каким в прошлом были свиньи.
"Здесь интересно то, что тюлени действуют как посредники, так как они имеют рецепторы как для вируса птичьего гриппа, так и для гриппа млекопитающих, поэтому являются идеальными носителями, в организме которых вирус может адаптироваться, эволюционировать и по фенотипу больше приспособиться к млекопитающим, - сказал профессор. - Вот когда нам нужно будет действительно бояться распространения этого вируса на людей".
Ученые, изучавшие мертвых тюленей, даже не подозревали, что причиной массовой гибели животных был грипп. Результаты исследования их удивили и, как они говорят, продемонстрировали, что пандемия гриппа может возникнуть из разных источников.
"Грипп может прийти откуда угодно, - сказала Энн Москони, - и мы должны к этому подготовиться гораздо лучше, чем считали до сих пор. Нам надо значительно быстрее идентифицировать и осознавать потенциальные угрозы со стороны новых вирусов из неожиданных источников".
Исследования американских ученых о тюленьем гриппе обнародовал журнал Американского общества микробиологии.
</doc>
<doc docid='bbc_130701_ru_s_new_mers_coronavirus' lang='ukr' type='mono' source_url='http://www.bbc.co.uk/ukrainian/ukraine_in_russian/2013/07/130701_ru_s_new_mers_coronavirus' term='SARS'>
Человечеству угрожает новый коронавирус
Профессор Джонатан Болл, вирусолог из Ноттингемского университета, дает оценку новому коронавирусу, вызывающему ближневосточный респираторный синдром, - Mers-CoV. Сможет ли этот вирус быстро распространиться среди людей?
Профессор Джонатан Болл, вирусолог из Ноттингемского университета, дает оценку новому коронавирусу, вызывающему ближневосточный респираторный синдром, - Mers-CoV. Сможет ли этот вирус быстро распространиться среди людей?
Похож ли новый коронавирус на вирус атипичной пневмонии? Стоит нам беспокоиться?
Каждая новая вспышка ближневосточного респираторного синдрома (БРС) вызывает эти вопросы.
С тех пор как мы узнали о Mers-CoV, прошел уже почти год, но ученые только начали разгадывать загадку его происхождения.
Вирус появился на Аравийском полуострове в сентябре прошлого года и пока не отступил. Сейчас болезнь проявляется отдельными вспышками.
Своим внезапным появлением и летальностью Mers-CoV напоминает вирус атипичной пневмонии (Sars), который разлетелся по миру, не на шутку перепугав медиков и общественность.
Вирус Sars так же принадлежал к группе коронавирусов. Вызванная им эпидемия быстро прошла, но оставила после себя тысячи умерших.
Mers-CoV - также, к сожалению, смертоносный. Из 64 больных, у которых лабораторно был подтвержден БРС, более половины умерло.
Но эти цифры могут быть обманчивыми.
Дело в том, что анализы делают только тяжелобольным, тем, кто умирает, и умершим, а значит, на самом деле вирус менее смертоносен.
У многих людей БРС мог протекать в легкой форме, а то и вообще без симптомов.
Поэтому, возможно, серьезные инфекции, которые попадают на глаза медикам, - это только верхушка айсберга? Может, вирус просто циркулирует, а мы замечаем его только тогда, когда он становится причиной смерти?
Пол Кэллам, профессор Лондонского университетского колледжа и автор отчета с Mers-CoV для "Медицинского журнала Новой Англии", говорит, что передача нового вируса от человека к человеку уже происходит.
"Последние данные свидетельствуют о том, что Mers-CoV по способу передачи напоминает вирус Sars, - говорит он. - Атипичной пневмонией заразились более 8000 человек во всем мире. Некоторые из больных не заражали окружающих, а некоторые - заражали, причем очень активно. Похоже, что у нового коронавируса такие же свойства".
Вспышку Sars вызвала горстка таких "супер-распространителей" как летучие мыши.
Но хотя Mers-CoV и может передаваться от человека к человеку в некоторых случаях, говорить о широком его распространении, а тем более о пандемии, рано.
Так откуда берутся вспышки БРС?
Ученые пытаются ответить на этот вопрос с помощью генетического анализа.
Жизненная программа вирусов закодирована в ДНК, но у многих вирусов вместо нее имеется РНК - родственный генетический материал.
В большинстве вирусов цепочки РНК короткие и состоят из около 10 000 "кирпичиков". Но у коронавируса этих кирпичиков до 30 000, а потому традиционное секвенирование его РНК - дело довольно медленное.
Но профессор Кэллам применил новую методику, что позволило исследовать геном Mers-CoV быстрее.
Также ученые провели филогенетический анализ коронавируса - т.е. с помощью компьютерного моделирования построили его генеалогическое древо. Это несколько прояснило происхождение вируса.
"Филогенетическое древо позволило определить, когда вирус перешел к людям. По нашим подсчетам, это произошло в середине 2011 года, - рассказывает профессор Кэллам. - Кроме того, с помощью этих древ мы сравнили Mers-CoV со всеми известными нам коронавирусами и выяснили , что его ближайший родственник встречается у отдельного рода летучих мышей - нетопырей.
Это означает, что эти два вируса имели общего предка - где-то 40-150 лет назад. Это довольно давно, поэтому напрашивается вывод, что к людям этот вирус попал при посредничестве другого, третьего вида млекопитающих. Но что это за вид - мы пока не знаем".
Так что нынешние вспышки БРС можно объяснить тем, что люди периодически инфицируются от неизвестных животных.
Вирус Sars также возник у летучих мышей. От них он перешел к посреднику – скорее всего, циветтам (хищные млекопитающие семейства выверровых - Ред.), которые продаются на зоорынках. И уже от циветтов передался людям.
Этот прыжок не был моментальным. Чтобы вирус получил возможность передаваться от человека к человеку, он должен был подвергнуться ряду мутаций - у циветтов или у первых инфицированных людей.
Хотя вирус БРС также эволюционирует и адаптируется, пока не происходит ничего страшного.
Но успокаиваться еще рано.
Все-таки это потенциально смертельный вирус, и он может обрести способность активно распространяться среди людей.
Чтобы предотвратить возможную эпидемию, нам необходимо определить и по возможности устранить непосредственный источник инфекции. Это будет нелегко - коронавирусы поражают многих теплокровных животных.
Если носителями Mers-CoV являются домашние животные, взять его под контроль можно. Но если он пришел к нам из дикой природы - задача значительно усложняется.
</doc>
<doc docid='bbc_news-51440596' lang='ukr' type='mono' source_url='https://www.bbc.co.uk/ukrainian/news-51440596' term='SARS'>
Другий українець підхопив коронавірус на лайнері: там вже 135 хворих
Вже двоє українців (один чолвік і одна жінка) інфіковані коронавірусом на лайнері Diamond Princess, що стоїть на карантині біля берегів Японії.
Вже двоє українців (один чолвік і одна жінка) інфіковані коронавірусом на лайнері Diamond Princess, що стоїть на карантині біля берегів Японії.
Про це ВВС News Україна повідомили в МЗС.
Згодом виконувач обов'язків гендиректора Центру громадського здоров'я МОЗ України Ігор Кузін розповів, що обох хворих українців доправили до спеціальної лікарні в Японії.
Їхній стан описують, як нормальний - хвороба у легкій формі.
Принймні в одного з них зовнішніх ознак хвороби у нього немає, ні температури, ні нежиті. Проте вірус в організмах справді виявили, розповіли дипломати.
Всього на цьому судні перебувають 25 українців. Усі вони є членами екіпажу.
Тим часом на лайнері, який стоїть на карантині біля Йокогами, захворіли ще 60 людей. Тобто всього на судні коронавірусом інфікувались 135 людей з 3700 пасажирів і членів екіпажу.
Така кількість хворих означає, що третина інфікованих на коронавірус поза Китаєм - це люди на цьому кораблі.
Все почалось з одного хворого чоловіка. Про те, що людина захворіла, дізналися вже після того, як він зійшов на берег у Гонконзі.
Неділя, 9 лютого, стала найбільш смертельним днем за весь час спалаху коронавірусу.
В цей день від вірусу померли 97 людей, а взагалі від цієї хвороби вже померло 910 людей.
Також там захворіла вже 40 536 людей, а під наглядом перебуває 187 тис. За даними китайської влади, 3281 людину вилікували від вірусу і вже виписали з лікарні.
У понеділок, 10 лютого, мільйони людей у Китаї повернулися на роботу після перерви на свята. Нещодавно там святкували Місячний новий рік.
Проте у багатьох регіонах країни діють запобіжні заходи, в тому числі зменшення робочого часу, заборона на виїзд з міста у деяких регіонах, обмежене перебування в громадських місцях.
За минулі вихідні кількість смертей від коронавірусу перевищила кількість жертв від епідемії Sars, яка також розпочалася з Китаю. Це сталося у 2003 році. Тоді загинуло 774 людини.
ВООЗ відправила міжнародну місію, щоб допомогти координувати роботу зі спалахом.
Вірус наразі поширився на 27 країн і територій, а смерті зафіксовані лише у двох країнах поза Китаєм - це Філіппіни і Гонгконг.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_130524_coronavirus_ncov_ko' lang='ukr' type='mono' source_url='http://www.bbc.co.uk/ukrainian/health/2013/05/130524_coronavirus_ncov_ko' term='SARS'>
ВООЗ закликає країни ділитися інформацію про новий коронавірус
Всесвітня організація охорони здоров'я (ВООЗ) закликає країни, в яких виявлено підозри на випадки захворювання новим коронавірусом, обмінюватися інформацією.
Всесвітня організація охорони здоров'я (ВООЗ) закликає країни, в яких виявлено підозри на випадки захворювання новим коронавірусом, обмінюватися інформацією.
Заява прозвучала після того, як у Саудівській Аравії сказали, що розробка діагностичного тесту затримується через проблему з патентними правами на вірус NCoV, які належать комерційним лабораторіям.
За минулий рік з різних країн надійшло 22 повідомлення про смерть від цього вірусу і 44 про випадки захворювання, кажуть у вООЗ.
NCoV належить до тієї ж родини вірусів, що й вірус, який викликав тяжкий гострий респіраторний синдром (SARS).
Від спалаху SARS у 2003 році загинуло близько 770 людей. Однак NCoV та SARS відрізняються, кажуть у ВООЗ.
Вперше вірус виявили в Саудівській Аравії. Звідти ж надійшла більшість повідомлень про випадки зараження.
Заступник міністра охорони здоров'я Саудівської Аравії Зіад Меміш висловив перед представниками ВООЗ у Женеві свою стурбованість ситуацією.
"Ми досі боремося за діагностику, а причина в тому, що вірус запатентований науковцями й інші науковці не мають дозволу проводити з ним дослідження", - сказав він.
Керівник ВООЗ Маргарет Чан з тривогою сприйняла слова міністра.
Вона закликала 194 країни-члени ВООЗ ділитися зразками вірусів лише з центрами, які співпрацюють з ВООЗ.
"Ніяка інтелектуальна власність не має стати на заваді вам та іншим країнам, щоб захистити ваших людей", - сказала вона.
Помічник гендиректора ВООЗ з питань безпеки в сфері охорони здоров'я, доктор Кейджі Фукуда, сказав, що його підрозділ теж "бореться за діагностику" через проблеми з правами власності. За його словами, погано виписані міжнародні правила ускладнюють обмін інформацією в цій сфері.
Випадки коронавірусу виявили в Саудівській Аравії, Йордані, Катарі, ОАЕ, Німеччині, Британії та Франції.
Близько половини з 44 випадків і 22 смертей зафіксували в Саудівській Аравії.
</doc>
<doc docid='bbc_features-51361322' lang='ukr' type='mono' source_url='https://www.bbc.co.uk/ukrainian/features-51361322' term='SARS'>
Коронавірус: чи обвалить він світову економіку й погіршить життя українців
На тлі зупинки виробництв та різкого падіння фондових індексів у Китаї, який є одним із лідерів світової економіки, провідні компанії світу та аналітики намагаються порахувати, скільки коштуватиме поширення китайського коронавірусу.
На тлі зупинки виробництв та різкого падіння фондових індексів у Китаї, який є одним із лідерів світової економіки, провідні компанії світу та аналітики намагаються порахувати, скільки коштуватиме поширення китайського коронавірусу.
Після завершення довгих вихідних, пов'язаних із початком Місячного нового року в Китаї, фондові ринки відкрилися значним падінням.
У понеділок індекс Шанхайської біржі впав майже на 8%. Це найбільше денне падіння впродовж чотирьох років. Падають також індекси провідних світових бірж від Японії до США.
Низка великих промислових міст Китаю фактично перебувають у блокаді.
Багато китайських підприємств та компаній призупинили виробництво, а там, де можливо, робітникам радять працювати з дому.
Apple, Toyota, Starbucks, McDonald's та Volkswagen - лише кілька із компаній зі світовим ім'ям, які вирішили призупинити виробництво чи продажі в Китаї. Під загрозою опинилися світові виробничі ланцюжки від електроніки й авто до курятини.
Якщо раніше казали, коли США чхає - весь світ підхоплює нежить, то нині щось подібне можна сказати і про наслідки поширення нового вірусу в Китаї.
Китайський центральний банк вже заявив, що готовий влити в економіку країни понад 20 млрд доларів, аби підтримати фінансову систему країни та виробництво. Удвічі більшу суму можуть отримати китайські банки для позик постраждалим підприємствам.
Але, кажуть оглядачі, більше враження, ніж сума, справляє саме визнання серйозності проблеми китайською владою.
Поки що влада Китаю твердить, що вплив коронавірусу на економіку буде короткостроковим. Проте оглядачі вже починають припускати, що проблеми в китайській економіці можуть виявитися глибшими й тривалішими.
Понад півтора десятиріччя тому, у 2002-2003 роках, наслідки спалаху атипової пневмонії (вірус SARS) у Китаї відчула вся світова економіка. Але тоді Китай був шостою економічною потугою у світі. Тепер він на другому місці за ВВП, і на першому - за обсягами торгівлі.
До того ж поява і поширення вірусу відбувається на тлі ослаблення китайської економіки. За минулий рік вона зросла лише на 6,1%. Це найнижчий показник за три десятки років.
Після того, як Китай та США досягли торговельної угоди, багато хто прогнозував пожвавлення китайської, а відтак, і світової економіки. Нині такі прогнози під великим питанням.
Що означають прогнози менших темпів росту китайської економіки?
Наприклад, Китай є найбільшим імпортером нафти у світі. Відтоді, як країна повідомила про поширення вірусу, ціни на нафту впали на 16%, а Саудівська Аравія вже скликає термінову зустріч країн ОПЕК на 5 лютого. І це лише одна галузь, де наслідки "нежиті" у Китаї вже є очевидними.
З іншого боку, китайці - найбільша туристична група у світі. До того ж саме туристи з Китаю витрачають найбільше на готелі, ресторани і магазини, де б вони не подорожували. У Європі та США вже відчули цей вплив.
Провідні авіакомпанії світу від Австралії до Британії та США призупинили рейси до Китаю. Американська влада навіть тимчасово заборонила в'їзд іноземців, що були останнім часом у Китаї. Громадяни США мають пройти через карантин.
Голова МВФ Крісталіна Георгієва заявила, що поширення вірусу, очевидно, таки призведе до уповільнення світової економіки у короткостроковій перспективі. Але попередила, що наразі зарано робити більш довгострокові прогнози:
"Ми маємо зрозуміти, наскільки швидкими були кроки на упередження поширення вірусу і наскільки успішними вони були".
"Коментарі великих компаній поки що є обережними. Вони кажуть: якщо це триватиме місяць-два, то вплив на економіку може бути досить обмежений. Якщо ж ситуація вийде з-під контролю, і триватиме довше, звісно, що вплив не лише на економіку Китаю, але й світу буде значно більшим", - каже Андрій Безп'ятов, директор аналітичного департаменту Drаgon Capital.
Він додає, що наразі реакція світових ринків є скоріше психологічною, але з кожним днем вона дедалі більше переростає в цифри.
"Прямі збитки (від вірусу) можуть бути не такими великими, як втрати від погіршення економічних настроїв", - вважає Єгор Киян, експерт з економічних питань Міжнародного центру перспективних досліджень.
Разом із тим, каже експерт, для певних країн чи компаній ситуація з Китаєм може відкрити якісь додаткові можливості, "оскільки нині китайська економіка не здатна генерувати стільки товарів, скільки генерувала до цього". З іншого боку, зважаючи на залежність від китайських товарів, багато країн можуть зазнати втрат.
"Якщо ситуація загостриться, плюс паніка, то, звісно, це може призвести і до кризи", - каже Єгор Киян.
Олександр Паращій, керівник аналітичного департаменту Cancorde Capital також не виключає, що поширення вірусу може бути спусковим гачком, який запустить світову економічну кризу.
"Поки що про це зарано говорити, але такий ризик є", - каже економіст.
За 11 місяців 2019 року Китай вийшов на перше місце серед країн - торгових партнерів України (якщо брати окремі країни). Товарообіг зріс майже на третину в порівнянні з попереднім роком і досяг 11,7 млрд доларів. При цьому Україна імпортує з Китаю значно більше, ніж експортує.
Теоретично, українські виробники могли б зараз спробувати зайняти ті ніші на світовому ринку, куди вони раніше не могли потрапити саме через конкуренцію з китайцями, - вважає Єгор Киян.
Водночас він звертає увагу і на залежність від китайської економіки. Вже зараз, наприклад, в Україні починають відчувати брак китайських запчастин та комплектуючих, каже експерт.
Що ж до експорту, то тут, твердить пан Киян, треба враховувати обмеження на пересування товарів, а також те, що "китайська економіка не розвивається такими темпами, щоб споживати усі наші товари".
Те, що особливо зачепить Україну, - це зниження цін на сталь, одну з головних статей українського експорту, - каже Олександр Паращій.
"Ціни на сталь прив'язані до промислового виробництва в Китаї, до будівництва, яке через ці події з вірусом може бути меншим", - пояснює аналітик.
З цим погоджується і Андрій Безп'ятов, додаючи до списку потенційних проблем ще й залізну руду:  "В України не так багато товарів, які формують експорт, і метал - один з головних".
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_130513_coronavirus_person_ek' lang='ukr' type='mono' source_url='http://www.bbc.co.uk/ukrainian/health/2013/05/130513_coronavirus_person_ek' term='SARS'>
Новий коронавірус може передаватися від людини людині
Всесвітня організація охорони здоров'я (ВООЗ) заявила, що, ймовірно, новий коронавірус NCoV може передаватися від людини людині.
Всесвітня організація охорони здоров'я (ВООЗ) заявила, що, ймовірно, новий коронавірус NCoV може передаватися від людини людині.
Таку заяву ВООЗ зробила після того, як міністерство охорони здоров'я Франції підтвердило, що вже друга людина заразилася вірусом від хворого.
Це 50-річний чоловік, який перебував у лікарняній палаті разом з хворим, у якого виявили вірус після повернення з Дубаї.
"У обох пацієнтів був позитивний результат на наявність вірусу", - заявив міністр охорони здоров’я і додав, що хворих помістили до ізолятора.
Коронавірус NCoV викликає пневмонію та ниркову недостатність.
У Саудівській Аравії від цього вірусу уже померло двоє людей, повідомили чиновники зі сфери охорони здоров'я країни.
За повідомленням міністра, з минулого літа з 24 випадків, у яких було підтверджено діагноз, 15 людей померло.
У ВООЗ поки що не підтвердили причини останніх смертей.
ВООЗ висловила занепокоєння груповими випадками зараження новим штамом коронавірусу та можливістю його поширення.
У 2012 році було зафіксовано 33 підтверджених випадки ураження вірусом в Європі та на Близькому Сході, з-поміж них - 18 смертей, повідомили у ВООЗ.
Спочатку вірус виявили в Саудівській Аравії та Йорданії, а згодом він розповсюдився на Німеччину, Францію та Велику Британію.
У лютому цього року у лікарні англійського Бірмінгема помер пацієнт, у його сім’ї вірус виявили у трьох людей. Вважається, що члени родини заразилися вірусом під час подорожі Близьким Сходом та Пакистаном.
Новий коронавірус NCoV походить з тієї ж родини вірусів, що й вірус SARS, який поширювався в Азії у 2003 році.
Однак, за повідомленням ВООЗ, NCoV та SARS відрізняються один від одного.
Відомо, що коронавірус викликає респіраторні інфекції як в людей, так і в тварин. Але поки що невідомо, чи NCoV був мутацією існуючого вірусу чи це вірус, який від тварин поширився на людей.
</doc>
<doc docid='bbc_news-51672773' lang='ukr' type='mono' source_url='https://www.bbc.co.uk/ukrainian/news-51672773' term='SARS'>
Коронавірус: світовій економіці буде непереливки. Можливо, гірше, ніж думали
Із поширенням коронавірусу за межі "майстерні світу" - Китаю, міцнішають побоювання, що наслідки сплеску нової хвороби для глобальної економіки можуть бути серйознішими, ніж очікували раніше.
Із поширенням коронавірусу за межі "майстерні світу" - Китаю, міцнішають побоювання, що наслідки сплеску нової хвороби для глобальної економіки можуть бути серйознішими, ніж очікували раніше.
Загальним показником таких настроїв є падіння фондових ринків по всьому світу.
У п'ятницю європейські ринки різко впали. Зокрема, FTSE 100  - індекс 100 найбільших компаній, що котуються на лондонській біржі - впав на понад 3%.
Напередодні на закритті торгів у США індекс Dow Jones, який охоплює 30 найбільших компаній, акції яких котируються на американських біржах, впав одразу на 1200 пунктів, і загалом втратив 44%. Це найбільш різке падіння за пунктами в історії.
Азійські ринки також падають впродовж всього тижня.
Це означає, що інвестори бояться, що наслідки поширення коронавірусу для економіки будуть більш серйозними і тривалими, ніж припускали на початку епідемії.
Тижневі втрати на ринках США та Європи є наймасштабнішими від кризового 2008 року.
За останні шість днів вартість акцій компаній по всьому світу знизилася на 3,6 трильйона доларів.
В результаті падіння фондових ринків інвестори стали віддавати перевагу не виробництву, а менш ризикованим активам - урядовим цінним паперам чи золоту. Призупиняється чи обмежується робота підприємств, люди відмовляються від подорожей, в магазинах дедалі менше покупців.
За таких умов навіть найбільші світові корпорації, наприклад, Microsoft чи Rio Tinto, вже попереджають що не зможуть виконати свої плани з продажів.
Корегуються і плани розвитку компаній. У четвер Facebook повідомив про скасування конференції для розробників програмного забезпечення, яка мала відбутися у травні.
Італійська асоціація туризму підрахувала, що через поширення вірусу відмови від бронювання готелів на березень вже коштують готельному бізнесу країни щонайменше 200 млн євро.
KLM, Lufthansa, British Airways, Easy Jet заявили про те, що припинення чи скорочення рейсів спочатку до Китаю, а тепер і до Італії вже приносить відчутні збитки.
Крім того, авіакомпанії скорочують програми розвитку та винайму нового персоналу, а деякі пропонують своїм працівникам відпустки. Акції авіакомпаній - серед тих, хто найбільш втратили вартість впродовж останніх тижнів. Минулого тижня Міжнародна асоціація повітряного транспорту оцінила потенційні втрати світової індустрії авіаперевезень у майже 30 млрд доларів.
Проблеми авіабізнесу починають зачіпати і авіавиробників. Rolls-Royce, один з провідних виробників двигунів для літаків, вже заявив про "макроризики для усіх".
"Це не стосується окремої галузі чи окремої компанії. Це відоме невідоме", - заявив ВВС голова Rolls-Royce Воррен Іст.
Коли на початку року стало відомо про спалах нового коронавірусу в Китаї, оглядачі передбачали певні проблеми для світової економіки, адже Китай є другою найпотужнішою економікою світу. Проте тоді говорили про тимчасовий невеликий вплив, який обмежиться лише першим кварталом.
З поширенням коронавірусу за межі Китаю оцінки експертів змінилися.
Нобелівський лауреат, економіст Нуріель Рубіні, який передбачив кризу 2008 року, в колонці у Financial Times висловив думку, що "найгірше попереду". Він вважає, що нинішня реакція інвесторів на поширення коронавірусу є "м'якою".
"Китаю завдано масштабних збитків, а міжнародні ланцюжки поставок серйозно порушені", - написав Нуріель Рубіні у FT.
"Зараз на Китай припадає близько 20% світового ВВП, а не крихітні 4%, як під час епідемії SARS в 2003 році. Додайте до цього економічний шок для великих економік на кшталт Японії, Південної Кореї та Італії. Коли хвороба пошириться на інші розвинені ринки, збитки зростуть", - вважає економіст.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_150519_ru_s_rada_antimonopoly_committee' lang='ukr' type='mono' source_url='http://www.bbc.co.uk/ukrainian/ukraine_in_russian/2015/05/150519_ru_s_rada_antimonopoly_committee' term='SARS'>
Рада назначила главу Фонда госимущества
Верховная Рада избрала руководителей Фонда госимущества и Антимонопольного комитета.
Верховная Рада избрала руководителей Фонда госимущества и Антимонопольного комитета.
За Юрия Терентьева в качестве председателя АМКУ проголосовали 266 депутатов, за руководителя ФГИ Игоря Белоуса - 258 депутатов.
Обе структуры не имели полноправных руководителей с момента отстранения от власти президента Виктора Януковича.
Игорь Белоус - бывший председатель государственной фискальной службы, которого недавно уволили с должности после служебного расследования.
Назначение Игоря Белоуса произошло с подачи Блока Петра Порошенко.
Он пришел работать в правительство Арсения Яценюка в марте 2014 году на должность первого заместителя министра доходов и сборов, а в июне возглавил вновь фискальную службу.
Белоус много лет работал в международных финансовых и деловых учреждениях.
Экономическое образование получил в Киевском национальном экономическом университете, а в 1999 году учился в университете Ньюкасла Великобритании.
С 2000 года он работал аналитиком и инвестиционной компании "SARS Capital", а с 2005 года руководил UBS Investment Bank.
В мае 2011 года перешел на работу в компанию "Ренессанс Капитал Украина" на должность исполнительного содиректора - начальника инвестиционно-банковских услуг.
Также Игорь Билоус работал вице-президентом в компании Consortium Industrial Group (CIG), а также был управляющим партнером компании Altius.
Председателем Антимонопольного комитета Рада избрала бывшего юриста международной металлургической компании "АрселорМиттал Кривой Рог" Юрия Терентьева.
38-летний Юрий Терентьев еще не работал на государственной службе.
Новый глава Антимонопольного комитета последние три года работал заместителем генерального директора по правовым вопросам металлургического предприятия "АрселорМиттал Кривой Рог" - бывшего комбината "Криворожсталь".
Этот комбинат в 2005 году забрали у пула украинских олигархов Рината Ахметова и Виктора Пинчука и продали на аукционе известной иностранной компании Mittal Steel.
До этой должности Терентьев десять лет работал в юридическом департаменте известной международной компании "Метро Кэш энд Керри Украина".
</doc>
<doc docid='bbc_news-51371070' lang='ukr' type='mono' source_url='https://www.bbc.co.uk/ukrainian/news-51371070' term='SARS'>
Лікар намагався попередити про коронавірус і ледь не потрапив за ґрати
На початку січня влада китайського міста Ухань намагалася приховати новини про новий коронавірус. Коли один лікар спробував попередити колег-медиків про спалах, до нього прийшла поліція і сказала, щоб він припинив це робити.
На початку січня влада китайського міста Ухань намагалася приховати новини про новий коронавірус. Коли один лікар спробував попередити колег-медиків про спалах, до нього прийшла поліція і сказала, щоб він припинив це робити.
За місяць він розповів свою історію у соцмережах, його проголосили героєм.
"Привіт всім, це Лі Веньлян, офтальмолог з центральної лікарні Уханю", - починається повідомлення.
У грудні минулого року доктор Лі виявив сім випадків вірусу, який, на його думку, був схожий на SARS, - коронавірус, що призвів до глобальної епідемії 2003 року.
Вважалося, що хвороба вперше з'явилася на ринку морепродуктів в Ухані, тому пацієнтів його лікарні перевели на карантин.
30 грудня він написав повідомлення друзям-лікарям в чат-групі, попереджаючи про спалах хвороби. Лі Веньлян також радив їм носити захисний одяг, щоб уникнути зараження.
Тоді доктор Лі не знав, що виявлена хвороба була абсолютно новим коронавірусом.
Чотири дні по тому до нього прийшли з Бюро громадської безпеки і наказали підписати лист, у якому його звинувачували у "неправдивих коментарях", що "серйозно порушували громадський порядок".
"Ми офіційно попереджаємо вас: якщо ви вперто й нахабно продовжуватиме цю незаконну діяльність, ви постанете перед судом. Це зрозуміло?"
Внизу рукою доктора Лі було написано: "Так, зрозуміло".
Він був одним з восьми осіб, які, за словами поліції, перебували під слідством за "поширення пліток".
В кінці січня доктор Лі опублікував копію листа у китайському сервісі мікроблогів Weibo і пояснив, що сталося. Місцева влада вибачилася перед ним, але зробила це надто пізно.
У перші кілька тижнів січня посадовці наполягали, що коронавірус може передаватися лише від тварини до людини. Тому не було жодних інструкцій для захисту лікарів.
Лише за тиждень після візиту поліції доктор Лі лікував жінку з глаукомою, яка вже була хвора на новий коронавірус. Він про це, звичайно, не знав.
У своєму дописі на Weibo лікар описує, як 10 січня у нього почався кашель, наступного дня підвищилась температура, а за два дні його вже ушпиталили. Його батьки також захворіли й потрапили до лікарні.
За 10 днів - 20 січня - Китай оголосив надзвичайний стан через спалах коронавірусу.
Доктор Лі каже, що його кілька разів тестували на коронавірус, і всі результати були негативні.
30 січня він знову написав у чаті: "Сьогодні тест показав позитивний результат. Нарешті, хворобу підтвердили".
Допис супроводжувався смайликом із кумедним песиком, який висолопив язика.
Тож не дивно, що пост отримав тисячі коментарів і слів підтримки.
"Доктор Лі Веньлян - герой, - написав один користувач, стурбований тим, що така історія псує репутацію їхньої країни. - В майбутньому лікарі ще більше боятимуться попереджати про ранні ознаки інфекційних захворювань.
Безпечна система охорони здоров'я... потребує десятки мільйонів Лі Веньлянів".
Прочитати оригінал цієї статті англійською мовою можна на сайтіBBC Worklife.
</doc>
<doc docid='bbc_features-russian-51371077' lang='ukr' type='mono' source_url='https://www.bbc.co.uk/ukrainian/features-russian-51371077' term='SARS'>
Коронавирус: обвалит ли он мировую экономику и ухудшит ли жизнь украинцев
На фоне остановки производств и резкого падения фондовых индексов в Китае, который является одним из лидеров мировой экономики, ведущие компании мира и аналитики пытаются посчитать, во сколько обойдется распространение китайского коронавируса.
На фоне остановки производств и резкого падения фондовых индексов в Китае, который является одним из лидеров мировой экономики, ведущие компании мира и аналитики пытаются посчитать, во сколько обойдется распространение китайского коронавируса.
После завершение длинных выходных, связанных с началом Лунного нового года в Китае, фондовые рынки открылись со значительным падением.
В понедельник индекс Шанхайской биржи упал почти на 8%. Это самое большое дневное падение в течение четырех лет. Падают также индексы ведущих мировых бирж от Японии до США.
Ряд крупных промышленных городов Китая фактически находятся в блокаде.
Многие китайские предприятия и компании приостановили производство, а там, где можно, рабочим советуют работать на дому.
Apple, Toyota, Starbucks, McDonald's и Volkswagen - лишь несколько из компаний с мировым именем, которые решили приостановить производство или продажи в Китае. Под угрозой оказались мировые производственные цепочки от электроники и авто до курятины.
Если раньше говорили, когда США чихает - весь мир подхватывает насморк, то сейчас что-то подобное можно сказать и о последствиях распространения нового вируса в Китае.
Китайский центральный банк уже заявил, что готов влить в экономику страны более 20 млрд долларов, чтобы поддержать финансовую систему страны и производство. Вдвое большую сумму могут получить китайские банки для займов пострадавшим предприятиям.
Но, говорят обозреватели, большее впечатление, чем сумма, производит именно признание серьезности проблемы китайскими властями.
Пока что власти Китая утверждает, что влияние коронавируса на экономику будет краткосрочным. Однако обозреватели уже начинают предполагать, что проблемы в китайской экономике могут оказаться более глубокими и продолжительными.
Более полутора десятилетий назад, в 2002-2003 годах, последствия вспышки атипичной пневмонии (вирус SARS) в Китае ощутила вся мировая экономика. Но тогда Китай был шестой экономикой в мире. Теперь он на втором месте по ВВП, и на первом - по объемам торговли.
К тому же появление и распространение вируса происходит на фоне ослабления китайской экономики. За прошлый год она выросла всего на 6,1%. Это самый низкий показатель за три десятка лет.
После того, как Китай и США достигли частичного соглашения в сфере торговли, многие прогнозировали оживление китайской, а значит, и мировой экономики. Сейчас такие прогнозы под большим вопросом.
Что означают прогнозы меньших темпов роста китайской экономики?
Например, Китай является крупнейшим импортером нефти в мире. С тех пор, как страна сообщила о распространении вируса, цены на нефть упали на 16%, а Саудовская Аравия уже созывает срочную встречу стран ОПЕК на 5 февраля. И это только одна область, где последствия "насморка" в Китае уже очевидны.
С другой стороны, китайцы - самая туристическая группа в мире. К тому же туристы из Китая тратят больше всего на отели, рестораны и магазины, где бы они ни путешествовали. В Европе и США уже почувствовали это влияние.
Ведущие авиакомпании мира от Австралии до Великобритании и США приостановили рейсы в Китай. Американские власти даже временно запретили въезд иностранцев, которые были в последнее время в Китае. Граждане США должны пройти через карантин.
Глава МВФ Кристалина Георгиева заявила, что распространение вируса, очевидно, все-таки приведет к замедлению мировой экономики в краткосрочной перспективе. Но предупредила, что пока рано делать более долгосрочные прогнозы:
"Мы должны понять, насколько быстрыми были шаги по предотвращению распространения вируса и насколько успешными они были".
"Комментарии крупных компаний - пока осторожны. Они говорят: если это продолжится месяц-два, то влияние на экономику может быть весьма ограничено. Если же ситуация выйдет из-под контроля, и продлится дольше, конечно, влияние не только на экономику Китая , но и мира будет значительно большим", - говорит Андрей Беспятов, директор аналитического департамента Dargon Capital.
Он добавляет, что сейчас реакция мировых рынков является скорее психологической, но с каждым днем она все больше перерастает в цифры.
"Прямые убытки (от вируса) могут быть не такими большими, как потери от ухудшения экономических настроений", - считает Егор Киян, эксперт по экономическим вопросам Международного центра перспективных исследований.
Вместе с тем, говорит эксперт, для определенных стран или компаний ситуация с Китаем может открыть какие-то дополнительные возможности, "поскольку сейчас китайская экономика не способна генерировать столько товаров, сколько генерировала до этого". С другой стороны, учитывая зависимость от китайских товаров, многие страны могут понести потери.
"Если ситуация обострится, плюс паника, то, конечно, это может привести и к кризису", - говорит Егор Киян.
Александр Паращий, руководитель аналитического департамента Cancorde Capital также не исключает, что распространение вируса может быть спусковым крючком, который запустит мировой экономический кризис.
"Пока об этом рано говорить, но такой риск есть", - говорит экономист.
За 11 месяцев 2019 года Китай вышел на первое место среди стран - торговых партнеров Украины (если брать отдельные страны). Товарооборот вырос почти на треть по сравнению с предыдущим годом и достиг 11,7 млрд долларов. При этом Украина импортирует из Китая гораздо больше, чем экспортирует.
Теоретически, украинские производители могли бы сейчас попробовать занять те ниши на мировом рынке, куда они раньше не могли попасть именно из-за конкуренции с китайцами, - считает Егор Киевлян.
В то же время он обращает внимание и на зависимость от китайской экономики. Уже сейчас, например, в Украине начинают испытывать недостаток китайских запчастей и комплектующих, говорит эксперт.
Что касается экспорта, то, утверждает Киян, надо учитывать ограничения на передвижение товаров, а также то, что "китайская экономика не развивается такими темпами, чтобы потреблять все наши товары".
То, что особенно затронет Украину, - это снижение цен на сталь, одну из главных статей украинского экспорта, - говорит Александр Паращий.
"Цены на сталь привязаны к промышленному производству в Китае, к строительству, которое из-за этих событий с вирусом могут быть меньше", - объясняет аналитик.
С этим согласен и Андрей Беспятов, добавляя в список потенциальных проблем еще и железную руду: "В Украине не так много товаров, которые формируют экспорт, и металл - один из главных".
Следите за нашими новостями в Twitter и Telegram
</doc>
<doc docid='bbc_130701_new_mers_coronavirus_ek' lang='ukr' type='mono' source_url='http://www.bbc.co.uk/ukrainian/health/2013/07/130701_new_mers_coronavirus_ek' term='SARS'>
Людству загрожує новий коронавірус
Професор Джонатан Болл, вірусолог з Ноттінгемського університету, дає оцінку новому коронавірусу, який викликає близькосхідний респіраторний синдром, – Mers-CoV. Чи зможе цей вірус швидко поширитись серед людей?
Професор Джонатан Болл, вірусолог з Ноттінгемського університету, дає оцінку новому коронавірусу, який викликає близькосхідний респіраторний синдром, – Mers-CoV. Чи зможе цей вірус швидко поширитись серед людей?
"Цей новий коронавірус – він схожий на вірус атипової пневмонії? Чи варто нам хвилюватися?"
Кожен новий спалах близькосхідного респіраторного синдрому (БРС) викликає ці запитання.
Відтоді як ми дізналися про Mers-CoV, минув уже майже рік, але науковці лише почали розв’язувати загадку його походження.
Вірус з'явився на Аравійському півострові у вересні минулого року і поки що не відступив. Нині хвороба проявляється окремими спалахами.
Своєю раптовою появою і летальністю Mers-CoV нагадує вірус атипової пневмонії (Sars), який розлетівся по світу, не на жарт перелякавши медиків і громадськість.
Вірус Sars так само належав до групи коронавірусів. Викликана ним епідемія швидко минула, але залишила по собі тисячі померлих.
Mers-CoV – також, на жаль, смертоносний. Із 64 хворих, у яких був лабораторно підтверджений БРС, більше половини померло.
Але ці цифри можуть бути оманливими.
Річ у тім, що аналізи роблять лише важкохворим, тим, хто помирає, і мертвим, а отже, насправді вірус менш смертоносний.
У багатьох людей БРС міг протікати у легкій формі, а то й взагалі без симптомів.
Тож, можливо, серйозні інфекції, які потрапляють на очі медикам, – це тільки верхівка айсберга? Може, вірус собі циркулює, а ми помічаємо його тільки тоді, коли він спричиняє смерть?
Пол Келлам, професор Лондонського університетського коледжу і автор звіту із Mers-CoV для "Медичного журналу Нової Англії", каже, що передача нового вірусу від людини до людини уже відбувається.
"Останні дані свідчать про те, що Mers-CoV за способом передачі нагадує вірус Sars, – каже він. – Атиповою пневмонією заразилося більше ніж 8000 людей в усьому світі. Дехто із хворих не заражав людей довкола, а дехто – заражав, причому дуже активно. Здається, новий коронавірус має схожі властивості".
Спалах Sars спричинила жменька саме таких "супер-поширювачів".
Але хоча Mers-CoV і може передаватися від людини до людини у деяких випадках, говорити про широке його поширення, а тим більше про пандемію, зарано.
То звідки беруться спалахи БРС?
Науковці намагаються відповісти на це запитання за допомогою генетичного аналізу.
Життєва програма вірусів закодована в ДНК, але чимало вірусів замість неї мають РНК – споріднений генетичний матеріал.
У більшості вірусів ланцюжки РНК короткі і складаються з близько 10 000 "цеглинок". Але у коронавірусу цих цеглинок аж 30 тисяч, а тому традиційне секвенсування його РНК – справа доволі повільна.
Та професор Келлам застосував нову методику, що дозволило дослідити геном Mers-CoV значно швидше.
Також науковці здійснили філогенетичний аналіз коронавірусу – тобто за допомогою комп’ютерного моделювання побудували його генеалогічне дерево. Це зробило походження вірусу дещо зрозумілішим.
"Філогенетичне дерево дозволило визначити, коли вірус перейшов до людей. За нашими підрахунками, це сталося в середині 2011 року, – розповідає професор Келлам. – Крім того, за допомогою цих дерев ми порівняли Mers-CoV з усіма відомими нам коронавірусами і з’ясували, що його найближчий родич трапляється в окремого роду кажанів – нетопирів.
Це означає, що ці два віруси мали спільного предка – десь 40–150 років тому. Це доволі давно, тож напрошується висновок, що до людей цей вірус потрапив за посередництва іншого, третього виду ссавців. Але що це за вид – ми наразі не знаємо".
Отже нинішні спалахи БРС можна пояснити тим, що люди періодично інфікуються від невідомих тварин.
Вірус Sars також виник у кажанів. Від них він перейшов до посередника – найімовірніше, циветів (хижі ссавці родини віверових - Ред.), що продаються на зооринках. І вже від циветів передався людям.
Цей стрибок не був моментальним. Щоб вірус отримав змогу передаватися від людини до людини, він мав набути ряду мутацій – у циветів або у перших інфікованих людей.
Хоча вірус БРС також еволюціонує і адаптується, поки що не відбувається нічого страшного.
Але заспокоюватися ще рано.
Все таки це потенційно смертельний вірус, і він може набути здатності активно поширюватись серед людей.
Щоб упередити можливу епідемію, нам необхідно визначити і по змозі усунути безпосереднє джерело інфекції. Це буде нелегко – коронавіруси атакують багатьох теплокровних тварин.
Якщо носіями Mers-CoV є домашні тварини, взяти його під контроль можливо. Але якщо він прийшов до нас із дикої природи – завдання значно ускладнюється.
</doc>
<doc docid='bbc_features-51297205' lang='ukr' type='mono' source_url='https://www.bbc.co.uk/ukrainian/features-51297205' term='SARS'>
Коронавірус: австралійців з Китаю відправлять на острів Різдва

З міста Ухань, яке є епіцентром захворювання, евакуюють сотні іноземців. Австралія планує помістити своїх евакуйованих громадян на острів Різдва за 2 тис. км від материка.
Японія, США та ЄС також репатріюють своїх громадян.
British Airways тимчасово припинила всі рейси до материкового Китаю і з нього. А Міністерство закордонних справ Великої Британії закликало всіх відмовитися від візитів до Китаю, крім випадків крайньої потреби.
Президент Китаю Сі Цзіньпін назвав вірус "дияволом", але запевнив, що Китай переможе його.
За словами експерта з Національної комісії з охорони здоров'я Китаю (NHC), до піку епідемії ще може минути близько 10 днів.
У Китаї кількість смертей від вірусу зросла до 132.
Як і вірус SARS та інші штами грипу, новий коронавірус є насамперед небезпечним для людей похилого віку та тих, хто має певні хронічні захворювання.
Різке зростання випадків зараження частково пояснюють підвищенням обізнаності, уважним моніторингом та перевіркою в останні дні.
Кількість заражених на коронавірус, понад 9 тис. людей, вже перевершила кількість випадків SARS у 2003 році - 8 тис. за даними ВООЗ.
Джерелом походження вірусу вважають нелегальну торгівлю дикими тваринами на ринку морепродуктів в Ухані, столиці провінції Хубей.
Він спричинює гостру респіраторну інфекцію, від якої немає специфічного лікування або вакцини. Однак деякі пацієнти після лікування одужали.
600 евакуйованих жителів Австралії відправлять на два тижні на острів Різдва, пояснив прем'єр-міністр Скотт Моррісон.
Повідомлення викликало суперечливі відгуки. На цьому острові нещодавно відкрили центр тимчасового утримання іммігрантів, умови якого у багатьох викликали обурення.
Наразі в ньому перебуває лише одна родина з чотирьох осіб зі Шрі-Ланки. Загалом центр може прийняти понад тисячу осіб.
Нова Зеландія також планує повернути 53 своїх громадян разом з австралійцями.
Острів розташований ближче до Індонезії, ніж материкової Австралії, і вже давно має погану репутацію.
З 2003 року Австралія утримує на ньому біженців в умовах, які критикує ООН.
Але що буде з родиною зі Шрі-Ланки, коли прибудуть евакуйовані з Китаю люди? І чи є на острові лікарні необхідного рівня?
Австралійці китайського походження також запитують, чому їхніх дітей відправляють за тисячі кілометрів, замість того щоб помістити в лікарні на материку.
Чи очікує така сама доля австралійців, які відпочивали у Великій Британії, запитують вони?
Ухань вже залишили близько 200 громадян Японії, які приземлилися в аеропорту Токіо.
За даними японських ЗМІ, кілька повернених мали лихоманку або кашель. Однак до лікарні відправлять усіх, незалежно від симптомів.
Перш ніж вони зможуть повернутися додому, вони також пройдуть огляд і зроблять аналізи у карантинному відділенні.
У середу Ухань залишили й 240 американців, зокрема, працівники місцевого консульства США.
За даними CNN, евакуйованим, можливо, доведеться провести до двох тижнів в ізоляторі в ангарі аеропорту.
Міністерство закордонних справ Великої Британії наразі організовує евакуацію близько 200 британців. Хоча деякі громадяни Великої Британії критикують уряд за те, що він не сприяє поверненню своїх громадян додому.
Два літаки повернуть додому громадян ЄС, серед яких 250 французів.
Південна Корея також заявила, що близько 700 її громадян вирушать додому чотирма рейсами цього тижня.
Новина про передачу вірусу від людини до людини у Німеччині, В'єтнамі, Тайвані та Японії посилила занепокоєння.
Об'єднані Арабські Емірати підтвердили перші випадки на Близькому Сході - захворіла родина, яка нещодавно повернулася з Уханю.
На думку провідного китайського експерта з респіраторних захворювань, який виявив вірус SARS у 2003 році, Чжун Наньшаня, епідемія досягне піку через 10 днів.
Після цього число хворих вже не зростатиме.
Хочете поділитися з нами своїми життєвими історіями? Напишіть про себе на адресу questions.ukrainian@bbc.co.uk, і наші журналісти з вами зв'яжуться.
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_150519_dk_rada_antimonopoly_committee' lang='ukr' type='mono' source_url='http://www.bbc.co.uk/ukrainian/news_in_brief/2015/05/150519_dk_rada_antimonopoly_committee' term='SARS'>
Депутати призначили керівників ФДМ і АМКУ
Верховна Рада обрала керівників Фонду держмайна і Антимонопольного комітету.
Верховна Рада обрала керівників Фонду держмайна і Антимонопольного комітету.
За Юрія Терентьєва в якості голови АМКУ проголосували 266 депутатів, за керівника ФДМ Ігоря Білоуса - 258 депутатів.
Обидві структури не мали повноправних керівників з моменту усунення від влади президента Віктора Януковича.
Ігор Білоус - колишній голова державної фіскальної служби, якого нещодавно звільнили з посади після службового розслідування.
Призначення Ігор Білоуса відбулося з подачі Блоку Петра Порошенка.
Він прийшов працювати в уряд Арсенія Яценюка в березні 2014 року на посаду першого заступника міністра доходів і зборів, а в червні очолив новостворену фіскальну службу.
Пан Білоус багато років працював у міжнародних фінансових та бізнесових установах.
Економічну освіту здобув у Київському національному економічному університеті, а в 1999 році навчався в університеті Ньюкасла Великої Британії.
З 2000 року він працював аналітиком і інвестиційній компанії "SARS Capital", а з 2005 року керував UBS Investment Bank.
У травні 2011 року перейшов на роботу до компанії "Ренесанс Капітал Україна" на посаду співвиконавчого директора – начальника інвестиційно-банківських послуг.
Також Ігор Білоус працював віце-президентом у компанії Consortium Industrial Group (CIG), а також був керівним партнером компанії Altius.
Головою Антимонопольного комітету Рада обрала колишнього юриста міжнародної металургійної компанії "АрселорМіттал Кривий Ріг" Юрія Терентьєва.
38-літній Юрій Терентьєв ще не працював на державній службі.
Новий голова Антимонопольного комітету останні три роки працював заступником генерального директора з правових питань металургійного підприємства "АрселорМіттал Кривий Ріг" - колишнього комбінату "Криворіжсталь".
Нагадаємо, що цей комбінат у 2005 році забрали в пулу українських олігархів Ріната Ахметова та Віктора Пінчука та продали на аукціоні відомій іноземній компанії Mittal Steel.
До цієї посади пан Терентьєв десять років працював у юридичному департаменті відомої міжнародної компанії "Метро Кеш енд Кері Україна".
</doc>
<doc docid='bbc_news-51300376' lang='ukr' type='mono' source_url='https://www.bbc.co.uk/ukrainian/news-51300376' term='SARS'>
Коронавірус: перша смерть за межами Китаю
Від коронавірусу помер чоловік на Філіппінах - це стало першим підтвердженим летальним випадком за межами Китаю.
Від коронавірусу помер чоловік на Філіппінах - це стало першим підтвердженим летальним випадком за межами Китаю.
Пацієнт - 44-річний китаєць із міста Ухань, провінція Хубей, де вперше виявили вірус.
Він був зараженим до прибуття на Філіппіни, повідомила Всесвітня організація охорони здоров'я (ВООЗ).
В результаті спалаху наразі загинули понад 300 людей, переважна більшість - з провінції Хубей. Понад 14 000 людей були інфіковані.
США, Австралія та все більше інших країн забороняють приїзд іноземців з Китаю і вимагають карантину власних громадян.
Кількість випадків коронавірусу в усьому світі обігнала аналогічну епідемію вірусу SARS, яка поширилася на понад два десятки країн у 2003 році. Однак рівень смертності від нового вірусу набагато нижчий, що вказує на те, що він не настільки смертельний.
Чоловік поїхав на Філіппіни з міста Ухань через Гонконг, разом з 38-річною китаянкою, у якої минулого тижня також діагностували коронавірус, повідомляє Міністерство охорони здоров'я Філіппін.
Чиновники заявили, що його шпиталізували у столиці Манілі, де у нього розвинулася важка пневмонія.
Вважають, що у чоловіка були також інші проблеми зі здоров'ям.
Рабіндра Абейсінгхе, представник ВООЗ на Філіппінах, закликав людей до спокою: "Це перше повідомлення про смерть за межами Китаю. Однак нам потрібно враховувати, що це не місцевий випадок. Цей пацієнт прибув з епіцентру спалаху".
Як повідомляє місцевий інформаційний бюлетень Rappler, міністр охорони здоров'я Франциско Дюк III заявив, що стан пацієнта був стабільним і навіть були ознаки покращення, ситуація швидко погіршилась протягом 24 годин.
Департамент охорони здоров'я наразі намагається знайти людей, які були на тому ж рейсі, що й померлий чоловік, щоб відправити їх на карантин, а також інших людей, з якими чоловік і жінка могли контактувати - наприклад, персонал готелю.
Цей смертельний випадок підтвердили незабаром після того, як Філіппіни оголосили, що забороняють в'їзд усіх іноземних мандрівників з Китаю.
Яка ситуація у Китаю?
Влада заявила, що до вечора суботи в провінції Хубей зафіксували ще 45 смертей, тобто загальна кількість загиблих у країні зросла до 304.
Загальна кількість інфікованих у Китаї наразі становить 14 370 - такі дані Національної комісії з охорони здоров'я повідомило державне телебачення.
За підрахунками університету Гонконгу, загальна кількість випадків може бути набагато вищою за офіційні дані. У місті Ухань, що стало епіцентром спалаху, могли заразитися понад 75 000 людей, кажуть експерти.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_130502_c_hepatitis_oz' lang='ukr' type='mono' source_url='http://www.bbc.co.uk/ukrainian/health/2013/05/130502_c_hepatitis_oz' term='SARS'>
Вірус гепатиту C: звідки він узявся?
Вірусологи, епідеміологи та генетики десятиліттями б’ються над запитанням, звідки узявся вірус гепатиту С. Одне нещодавнє дослідження показало, що він міг прийти до людей від кажанів. Але ця теорія може і не підтвердитися, каже професор Джонатан Болл з Ноттінгемського університету.
Вірусологи, епідеміологи та генетики десятиліттями б’ються над запитанням, звідки узявся вірус гепатиту С. Одне нещодавнє дослідження показало, що він міг прийти до людей від кажанів. Але ця теорія може і не підтвердитися, каже професор Джонатан Болл з Ноттінгемського університету.
Всюдисущі кажани, які становлять одну п'яту всіх видів ссавців, – істоти загадкові.
Вони "подарували" людям чимало вірусних інфекцій, зокрема атипову пневмонію і лихоманку Ебола. А згідно з дослідженням, опублікованим нещодавно в журналі PNAS, кажани – ще й гігантський природний резервуар для вірусів, споріднених з тими, що викликають гепатит С.
На цю небезпечну інфекцію в світі хворіють 150 мільйонів людей. А вчені вже багато років намагаються з’ясувати її походження.
Зокрема Фенікс-Лан Цюань з Колумбійського університету в Нью-Йорку разом з колегами проаналізувала кров сотень кажанів з Південної Америки, Африки й Азії.
Ці тварини – носії десятків інфекцій. Щоб виявити їх усі, науковці скористалися методом високоефективного секвенсування, за допомогою якого досліджують нуклеїнові кислоти, наявні в крові піддослідних.
І от у ДНК 5% обстежених кажанів дослідники виявили генетичні послідовності, аналогічні нуклеїновим кислотам вірусів з роду пегівірусів та гепатовірусів. Людський вірус гепатиту C (HCV) теж належить до роду гепатовірусів.
Щоб визначити еволюційну історію та спорідненість вірусів кажанів з HCV, науковці накреслили так зване філогенетичне дерево знайдених вірусів.
На відміну від генеалогічного дерева людини, яке будується на основі архівних даних, для реконструкції філогенетичного дерева використовують історичні дані, записані в інформаційних послідовностях нуклеїнових кислот.
Під час реплікації генетичний матеріал вірусу може змінюватись або мутувати; з часом ці мутації накопичуються, що дозволяє вірусу еволюціонувати.
Якщо визначити генетичні відмінності між вірусами, можна зрозуміти, чи споріднені вони і наскільки: чим менше відмінностей – тим тісніше вони пов'язані.
Іншими словами, віруси, розташовані на сусідніх гілках, – це родичі, і чим коротші гілки – тим ближчі ці родичі.
У дослідах доктора Цюань гілки, що ведуть до кажанових вірусів, довгі та розгалужені. Це означає, що кажани вже давно інфіковані великою кількістю штамів – значно більшою, ніж люди.
Крім того, філогенетичне дерево дещо розповіло науковцям про походження вірусу гепатиту С.
Якщо він прийшов до нас від кажанів, то десь в розгалуженнях кажанового сегменту дерева повинна ховатись і послідовність HCV. На перший погляд, так і є.
Але перш ніж оголосити зловорожого кажана ворогом людства, слід відповісти на запитання: чи справді вірус гепатиту прийшов до нас від цих мирних ссавців?
Спосіб передачі хвороб від тварин до людей називається зооноз.
Метод філогенетичних дерев дозволив науковцям знайти джерело багатьох інфекцій.
Наприклад, у 2005 році в журналі Science з’явилася інформація, що вірус Sars, який викликає атипову пневмонію, прийшов до людей від віверових котів, а ті заразилися ним від кажанів. А у Royal Society journal в 2010 році було остаточно доведено, що ВІЛ прийшов до людей від африканських приматів.
Докази цього – дуже солідні.
Скажімо, в деревах вірусів, отриманих від широкої вибірки диких приматів, чітко видно, що вірус імунодефіциту людини найбільше подібний до вірусу імунодефіциту шимпанзе. Тож найімовірніше, що ВІЛ прийшов до нас саме від них.
За даними дослідження, опублікованого в Emerging Infections Diseases, вірус гепатиту людини більше подібний до вірусів коней і собак, ніж кажанів. З іншого боку, гілки, що ведуть до HCV людини, дуже довгі – а значить, цей вірус зазнав значних генетичних змін, тобто тривалий час еволюціонував.
Можна було би зробити висновок, що вірус гепатиту передався людям тисячоліття тому, але це малоймовірно.
Для остаточного вердикту потрібна значно масштабніша вибірка.
Так само, як процедура впізнання має сенс тільки тоді, коли серед невинних присутній злочинець, філогенетичний аналіз може визначити віруси, найбільше споріднені з HCV, тільки тоді, коли вони є у крові піддослідних.
Хоча дослідження доктора Цюань базувалось на дуже широкому – безпрецедентно широкому – матеріалі, серед знайдених нею гепато- і пегівірусів було недостатньо "підозрюваних".
"Наша робота пролила світло на еволюційну історію вірусів, з яких врешті-решт утворився і HCV, – пояснює доктор Цюань. – Ми показали, що всі відомі гепато- та пегівіруси, у тому числі віруси приматів, коней і собак, є у крові кажанів. Отже, еволюційна історія цих вірусів у кажанів – довша, ніж у приматів, коней чи собак".
Хоча доктор Цюань упевнена, що кажани мають найширший "асортимент" цих важливих вірусів, твердити, що саме кажани є джерелом HCV, вона не наважується.
"Нинішні дані не дозволяють однозначно сказати, що кажани є "кінцевим" резервуаром гепато- та пегівірусів, чи що HCV передався людині від кажанів, – каже вона. – Щоб відповісти на це запитання, треба провести значно масштабніше дослідження, ніж наше".
Цю теорію підтверджує і робота Аміта Капура, дослідника того ж Колумбійського університету. У статті, опублікованій у журналі Mbio, він повідомив, що багато видів гризунів також є носіями гепато- та пегівірусів.
Мишачі віруси, як і кажанові, також надзвичайно генетично різноманітні, що означає, що миші живуть із ними давно.
Жоден із вірусів гризунів не був ближчим до HCV людини, ніж гепатовіруси коней. Але один із співавторів дослідження, професор Пітер Сіммондс з Единбурзького університету, вважає важливим сам факт різноманітності гепатовірусів у гризунів.
"Схоже на те, що і кажани, і гризуни є носіями широкого спектру HCV-подібних вірусів, – каже він. – Наразі ми знайшли лише віруси, досить відмінні від HCV, але цілком можливо, що знайдемо його близьких родичів у майбутньому ".
Професор Сіммондс не виключає, що вірус гепатиту міг прийти до людей і від інших тварин, але прогнозує, що вчені все-таки "знайдуть у Африці чи Південній Азії, де, швидше за все, виник HCV, ті види кажанів і / або гризунів, які передали вірус людям". Хоча "дізнатися, що це за види, і як і коли вони заразили людей, досить складно".
Отже, попри недавні досягнення, філогенія гепато- та пегівірусів – це радже саджанець, ніж доросле дерево.
Подальші масштабні дослідження додадуть до нього нові гілки і ще більше наблизять нас до розуміння, звідки узявся вірус гепатиту С.
Летючі миші і гризуни існують вже більш ніж 50 мільйонів років, тож не дивно, що за цей час вони підхопили один чи два віруси.
Деякі з них неминуче передалися людям – через спільне середовище проживання чи людську діяльність.
Але хто "подарував" нам HCV – кажани, гризуни чи інші тварини, ще слід з'ясувати.
</doc>
<doc docid='bbc_130502_ru_s_c_hepatitis' lang='ukr' type='mono' source_url='http://www.bbc.co.uk/ukrainian/ukraine_in_russian/2013/05/130502_ru_s_c_hepatitis' term='SARS'>
Вирус гепатита C: откуда он взялся?
Вирусологи, эпидемиологи и генетики десятилетиями бьются над вопросом, откуда взялся вирус гепатита С. Одно недавнее исследование показало, что он мог прийти к людям от летучих мышей. Но эта теория может и не подтвердиться, говорит профессор Джонатан Болл из Ноттингемского университета.
Вирусологи, эпидемиологи и генетики десятилетиями бьются над вопросом, откуда взялся вирус гепатита С. Одно недавнее исследование показало, что он мог прийти к людям от летучих мышей. Но эта теория может и не подтвердиться, говорит профессор Джонатан Болл из Ноттингемского университета.
Вездесущие летучие мыши, которые составляют одну пятую всех видов млекопитающих, - существа загадочные.
Они "подарили" людям немало вирусных инфекций, в частности атипичную пневмонию и лихорадку Эбола. А согласно исследованию, опубликованному недавно в журнале PNAS, летучие мыши - еще и гигантский природный резервуар для вирусов, родственных тем, которые вызывают гепатит С.
От этой опасной инфекции в мире страдают 150 миллионов человек. А ученые уже много лет пытаются выяснить ее происхождение.
Феникс-Лан Цюань из Колумбийского университета в Нью-Йорке вместе с коллегами проанализировала кровь сотен летучих мышей из Южной Америки, Африки и Азии.
Эти животные - носители десятков инфекций. Чтобы обнаружить их все, ученые воспользовались методом высокоэффективного секвенирования, с помощью которого исследуют нуклеиновые кислоты, имеющиеся в крови подопытных.
И вот в ДНК 5% обследованных летучих мышей исследователи обнаружили генетические последовательности, аналогичные нуклеиновым кислотам вирусов из рода пегивирусов и гепатовирусов. Человеческий вирус гепатита C (HCV) тоже принадлежит к роду гепатовирусов.
Чтобы определить эволюционную историю и родство вирусов летучих мышей с HCV, ученые начертили так называемое филогенетическое дерево найденных вирусов.
В отличие от генеалогического древа человека, которое строится на основе архивных данных, для реконструкции филогенетического дерева используют исторические данные, записанные в информационных последовательностях нуклеиновых кислот.
При репликации генетический материал вируса может изменяться или мутировать; со временем эти мутации накапливаются, что позволяет вирусу эволюционировать.
Если определить генетические различия между вирусами, можно понять, родственны ли они и насколько: чем меньше отличий - тем теснее они связаны.
Иными словами, вирусы, расположенные на соседних ветках, - это родственники, и чем короче ветви - тем ближе эти родственники.
В опытах доктора Цюань ветви, ведущие к вирусам летучих мышей, длинные и разветвленные. Это означает, что летучие мыши уже давно инфицированы большим количеством штаммов - значительно больше, чем люди.
Кроме того, филогенетическое дерево кое-что рассказало ученым о происхождении вируса гепатита С.
Если он пришел к нам от летучих мышей, то где-то в разветвлениях сегмента летучих мышей дерева должна прятаться и последовательность HCV. На первый взгляд, так и есть.
Но прежде чем объявить летучую мышь врагом человечества, следует ответить на вопрос: действительно ли вирус гепатита пришел к нам от этих мирных млекопитающих?
Способ передачи болезней от животных к людям называется зооноз.
Метод филогенетических деревьев позволил ученым найти источник многих инфекций.
Например, в 2005 году в журнале Science появилась информация, что вирус Sars, вызывающий атипичную пневмонию, пришел к людям от виверових кошек, а те заразились им от летучих мышей. А в Royal Society journal в 2010 году было окончательно доказано, что ВИЧ пришел к людям от африканских приматов.
Доказательства этого - очень солидные.
Скажем, в деревьях вирусов, полученных от широкой выборки диких приматов, четко видно, что вирус иммунодефицита человека больше похож на вирус иммунодефицита шимпанзе. Поэтому вероятнее всего, что ВИЧ пришел к нам именно от них.
По данным исследования, опубликованного в Emerging Infections Diseases, вирус гепатита человека больше похож на вирусы лошадей и собак, чем летучих мышей. С другой стороны, ветви, ведущие к HCV человека, очень длинные - а значит, этот вирус претерпел значительные генетические изменения, то есть длительное время эволюционировал.
Можно было бы сделать вывод, что вирус гепатита передался людям тысячелетия назад, но это маловероятно.
Для окончательного вердикта требуется значительно более масштабная выборка.
Так же, как процедура опознания имеет смысл только тогда, когда среди невиновных присутствует преступник, филогенетический анализ может определить вирусы, наиболее родственные HCV, только тогда, когда они присутствуют в крови подопытных.
Хотя исследование доктора Цюань базировалось на очень широком - беспрецедентно широком - материале, среди найденных ею гепато- и пегивирусов было недостаточно "подозреваемых".
"Наша работа пролила свет на эволюционную историю вирусов, из которых в конце концов образовался и HCV, - объясняет доктор Цюань. - Мы показали, что все известные гепато- и пегивирусы, в том числе вирусы приматов, лошадей и собак, есть в крови летучих мышей. то есть, эволюционная история этих вирусов у летучих мышей - длиннее, чем у приматов, лошадей или собак".
Хотя доктор Цюань уверена, что летучие мыши имеют широкий "ассортимент" этих важных вирусов, утверждать, что именно летучие мыши являются источником HCV, она не решается.
"Нынешние данные не позволяют однозначно сказать, что летучие мыши являются "конечным" резервуаром гепато- и пегивирусов, или что HCV передался человеку от летучих мышей, - говорит она. - Чтобы ответить на этот вопрос, нужно провести гораздо более масштабное исследование, чем наше".
Эту теорию подтверждает и работа Амита Капура, исследователя того же Колумбийского университета. В статье, опубликованной в журнале Mbio, он сообщил, что многие виды грызунов также являются носителями гепато- и пегивирусов.
Мышиные вирусы, как и вирусы летучих мышей, также чрезвычайно генетически разнообразны, что означает, что мыши живут с ними давно.
Ни один из вирусов грызунов не был ближе к HCV человека, чем гепатовирусы лошадей. Но один из соавторов исследования, профессор Питер Симмондс из Эдинбургского университета, считает важным сам факт разнообразия гепатовирусов у грызунов.
"Похоже, что и летучие мыши, и грызуны являются носителями широкого спектра HCV-подобных вирусов, - говорит он. - Сейчас мы нашли только вирусы, довольно отличные от HCV, но вполне возможно, что найдем его близких родственников в будущем".
Профессор Симмондс не исключает, что вирус гепатита мог прийти к людям и от других животных, но прогнозирует, что ученые все-таки "найдут в Африке или Южной Азии, где, скорее всего, возник HCV, виды летучих мышей и/или грызунов, которые передали вирус людям". Хотя "узнать, что это за виды, и как и когда они заразили людей, довольно сложно".
Таким образом, несмотря на недавние достижения, филогения гепато- и пегивирусов - это скорее саженец, чем взрослое дерево.
Дальнейшие масштабные исследования добавят в него новые ветви и еще больше приблизят нас к пониманию, откуда взялся вирус гепатита С.
Летучие мыши и грызуны существуют уже более 50 миллионов лет, поэтому не удивительно, что за это время они подхватили парочку вирусов.
Некоторые из них неизбежно передались людям - через общую среду обитания или человеческой деятельности.
Но кто "подарил" нам HCV - летучие мыши, грызуны и другие животные, еще предстоит выяснить.
</doc>
<doc docid='bbc_150519_terentiev_bilous_rada_vc' lang='ukr' type='mono' source_url='http://www.bbc.co.uk/ukrainian/politics/2015/05/150519_terentiev_bilous_rada_vc' term='SARS'>
Білоус і Терентьєв: хто продаватиме держмайно і боротиметься з монополіями
Верховна Рада призначила нових керівників Фонду державного майна та Антимонопольного комітету.
Верховна Рада призначила нових керівників Фонду державного майна та Антимонопольного комітету.
Керувати ФДМУ буде колишній голова державної фіскальної служби Ігор Білоус, якого нещодавно звільнили з посади після службового розслідування і скандалу з незадовільною роботою структури.
Головою Антимонопольного комітету Рада обрала колишнього юриста міжнародної металургійної компанії "АрселорМіттал Кривий Ріг" Юрія Терентьєва.
Обидві структури не мали повноправних керівників з моменту усунення від влади президента Віктора Януковича.
Ці два кадрові призначення стали результатом складного пакетного компромісу між фракціями коаліції, зокрема "Народного фронту" та БПП, кожна з яких просувала одного з кандидатів.
Найбільше нарікань у парламенті викликала кандидатура Ігора Білоуса на посаду голови Фонду держмайна.
Адже ще наприкінці березня уряд звільнив пана Білоуса з посади голови фіскальної служби після проведення службового розслідування й визнання роботи відомства незадовільною.
Розслідування ініціювали через масові звернення бізнесменів щодо збереження корупційних схем у роботі митниці та податкової служб.
За результатами службового розслідування, 23 березня 2015 року уряд звільнив першого заступника голови ДФС, керівника податкової Володимира Хоменка та заступника керівника служби відповідального за митницю Анатолія Макаренка.
"Ми поважаємо заяву керівника державної фіскальної служби і уряд приймає заяву про відставку голови служби Ігоря Білоуса", - заявив тоді Арсеній Яценюк.
Формально пан Білоус пішов добровільно, адже перевірка не виявила його особистих порушень на посаді.
Призначення Ігор Білоуса відбулось з подачі Блоку Петра Порошенка.
"Я особисто запропонував Білоуса", - розповів журналістам керівник фракції БПП Юрій Луценко після обговорення кандидатури пана Білоуса на засіданні парламентської коаліції 21 квітня 2015 року.
Хоча навіть у фракції БПП низка депутатів не підтримали Білоуса через історію з роботою у фіскальній службі.
Представник "Народного фронту" Сергій Пашинський наголосив, що у діяльності Ігоря Білоуса порушень перевірка не знайшла, а його кандидатуру дійсно подала фракція президента.
Уряд ініціював масштабну програму приватизації 300 державних підприємств й на Ігоря Білоуса ляже відповідальність за цей масштабний проект.
Ігор Білоус прийшов працювати в уряд Арсенія Яценюка у березні 2014 року на посаду першого заступника міністра доходів і зборів, а в червні очолив новостворену фіскальну службу.
Пан Білоус багато років працював у міжнародних фінансових та бізнесових установах.
Економічну освіту він здобув у Київському національному економічному університеті, а в 1999 році навчався в університеті Ньюкасла Великої Британії.
З 2000 року він працював аналітиком в інвестиційній компанії "SARS Capital", а з 2005 року керував UBS Investment Bank.
У травні 2011 року перейшов на роботу до компанії "Ренесанс Капітал Україна" на посаду співвиконавчого директора – начальника інвестиційно-банківських послуг.
Також Ігор Білоус працював віце-президентом у компанії Consortium Industrial Group (CIG), а також був керуючим партнером компанії Altius.
38-літній Юрій Терентьєв ще не працював на державній службі.
Новий голова Антимонопольного комітету останні три роки був заступником генерального директора з правових питань металургійного підприємства "АрселорМіттал Кривий Ріг" - колишнього комбінату "Криворіжсталь".
Цей комбінат у 2005 році забрали у пулу українських олігархів Ріната Ахметова та Віктора Пінчука та продали на аукціоні відомій іноземній компанії Mittal Steel.
До цієї посади пан Терентьєв десять років працював у юридичному департаменті відомої міжнародної компанії "Метро Кеш енд Кері Україна".
Також Юрій Терентьєв на початку 2000-х років був радником з правових питань у тютюновій компанії "Джей Ті Інтернешнл" і три роки — у міжнародній фармацевтичній компанії "Брістол-Майерс Сквібб України".
У 1998 році пан Терентьєв закінчив Інститут міжнародних відносин Київського національного університету за спеціальністю "міжнародне право". Потім отримав диплом зі спеціальності "фінанси".
Юрій Терентьєв був обраний за квотою "Народного фронту" Арсенія Яценюка.
У своєму останньому інтерв’ю газеті "Голос України" пан Терентьєв серед своїх пріоритетів роботи говорив про боротьбу з монополізмом в українській економіці, зокрема - з боку бізнес-структур олігархів.
"Олігархи мають просто бути бізнесменами, чесно працювати й конкурувати на внутрішніх і зовнішніх ринках… Можна казати про конкретні галузі. Наприклад, про енергетику", - анонсував свої пріоритети Юрій Терентьєв.
Новий керівник також пообіцяв допомагати бізнесу в Україні, прибираючи "штучні перешкоди".
Серед таких прикладів він назвав проблеми із землею, які не дозволили прийти до Україні таким світовим лідерам торгівлі як ІКЕА та Walmart.
</doc>
<doc docid='bbc_features-51404357' lang='ukr' type='mono' source_url='https://www.bbc.co.uk/ukrainian/features-51404357' term='SARS'>
На коронавірус захворіло немовля
Дитині у Китаї поставили діагноз через 30 годин після народження. Це наймолодший зафіксований досі випадок коронавірусу, повідомляють державні ЗМІ країни.
Дитині у Китаї поставили діагноз через 30 годин після народження. Це наймолодший зафіксований досі випадок коронавірусу, повідомляють державні ЗМІ країни.
Дитина народилася 2 лютого в епіцентрі вірусу - місті Ухань.
Матері дитині поставили діагноз коронавірус ще до пологів. Незрозуміло, як захворювання передалося дитині - в утробі матері чи вже після народження.
Серед 29 тисяч людей, які заразилися коронавірусом і 564 людей, які від нього померли, було лише кілька дітей.
Китайська агенція Сіньхуа повідомила про зараження дитини пізно в середу, 5 лютого.
Дитина, яка важила 3,25 кг при народженні, зараз у стабільному стані. Вона під наглядом лікарів.
Медичні експерти кажуть, що інфікування могло відбутися ще в утробі матері.
"Нам варто звернути увагу на те, що можливим є шлях передачі коронавірусу від матері до дитини", - заявив Reuters головний лікар відділення новонароджених дитячої лікарні Ухань Зенг Лінгконг.
Але також є ймовірним, що дитина заразилась вже після народження від тісного контакту з матір'ю.
"Цілком можливо, що дитина підхопила вірус звичайним шляхом - повітряно-крапельним, від кашлю матері", - розповів виданню Business Insider Стівен Морз, епідеміолог Школи громадського здоров'я Mailman у Колумбійському університеті.
Під час останнього спалаху коронавірус виявили лише у кількох дітей. Це саме відбувалося і під час спалахів інших коронавірусів Sars і Mers.
У доповіді "Журналу Американської медичної асоціації" (JAMA) зазначається, що під час нинішнього спалаху середній вік пацієнтів - від 49 до 56 років. Випадки, коли заражалися діти, "були рідкісними".
Щось подібне сталося під час спалаху вірусу Mers у 2016 році. Тоді Світовий журнал з клінічної педіатрії повідомляв, що вірус є рідкісним серед дітей, хоча "причина (такої) малої поширеності вірусу була невідома".
Є інформація, що на новий коронавірус захворіло шестимісячне немовля в Сінгапурі, а також восьмирічна дитина з Ухана, яке зараз перебуває в Австралії.
Вірус вже поширився по світу. Випадки зараження виявили у 25 країнах.
Раніше в Японії вже виявили 20 випадків зараження коронавірусом 2019 nCoV. При цьому 17 людей, у яких виявили інфекцію, відвідували китайське місто Ухань, де й розпочалася епідемія.
30 січня Всесвітня організація охорони здоров'я визнала спалах пневмонії надзвичайною ситуацією міжнародного масштабу.
Хочете отримувати найважливіші новини в месенджер? Підписуйтеся на наш Telegram або Viber!
</doc>
<doc docid='bbc_news-41876078' lang='ukr' type='mono' source_url='http://www.bbc.co.uk/ukrainian/news-41876078' term='MERS'>
У Саудівській Аравії затримали 11 принців та мільярдера
Комітет із боротьби з корупцією в Саудівській Аравії, який почав працювати у суботу, арештував 11 принців, чотирьох чинних міністрів та десятки колишніх посадовців, повідомляють місцеві ЗМІ.
Комітет із боротьби з корупцією в Саудівській Аравії, який почав працювати у суботу, арештував 11 принців, чотирьох чинних міністрів та десятки колишніх посадовців, повідомляють місцеві ЗМІ.
Серед затриманих є принц Альвалід ібн Талал, відомий мільярдер, який має великі інвестиції у Twitter, Apple та низку інших компаній.
Згідно з рейтингом Forbes, затриманий принц є одним із найбагатших бізнесменів світу зі статками у 17 мільярдів доларів.
Імена інших затриманих поки невідомі.
За даними саудівського телеканалу Аль-Арабія, комітет оголосив про відновлення розслідувань щодо повені у Джідді в 2009 році та спалаху в 2012 році вірусу Mers - близькосхідного респіраторного синдрому.
Нове антикорупційне відомство очолив спадкоємний принц Мухаммед ібн Салман. За даними державної агенції Саудівської Аравії, у комітету є право видавати ордери на арешт, а також забороняти в'їжджати чи виїжджати з країни.
Мухаммеда ібн Салмана призначили спадкоємним принцом влітку цього року, проте він давно вважається найвпливовішою людиною у Саудівській Аравії. Чистки політичної еліти, можливо, допоможуть більше посилити свою владу та здійснити заплановані реформи, вказує кореспондент ВВС Френк Гарднер.
Проте відсторонення від влади одразу кількох впливових політичних фігур може не сподобатись консервативним колам. Суспільство у Саудівській Аравії не звикло до подібних різких змін.
У суботу король Саудівської Аравії Салман замінив голову національної гвардії та командувача флоту. Офіційних пояснень цим перестановкам не було.
Раніше спадкоємний принц заявляв про намір провести реформи у Саудівській Аравії, зокрема активніше боротись з корупцією. Експерти приписують йому повний контроль над силовим блоком у державі.
</doc>
<doc docid='bbc_150604_ru_n_skorea_mers_schools' lang='ukr' type='mono' source_url='http://www.bbc.co.uk/ukrainian/rolling_news_russian/2015/06/150604_ru_n_skorea_mers_schools' term='MERS'>
Более 500 школ закрыты в Южной Корее из-за вируса MERS
Более 500 школ Южной Кореи закрылись на карантин из-за вспышки коронавируса MERS. По последним данным, в результате эпидемии погибли три человека, число заразившихся достигло 30.
Более 500 школ Южной Кореи закрылись на карантин из-за вспышки коронавируса MERS. По последним данным, в результате эпидемии погибли три человека, число заразившихся достигло 30.
Президент Южной Кореи Пак Кын Хе призвала власти страны приложить больше усилий для прекращения эпидемии и недопущения паники среди населения.
К настоящему моменту, по данным Всемирной организации здравоохранения, в мире насчитывается более 1,1 тысячи носителей коронавируса MERS. Жертвами вируса стали 436 человек.
У людей коронавирусы могут вызвать целый ряд заболеваний - от легких форм острой респираторной инфекции до тяжелого острого респираторного синдрома (ТОРС), который нередко приводит к летальному исходу.
</doc>
<doc docid='bbc_150617_vs_primorye_authorities_no_mers' lang='ukr' type='mono' source_url='http://www.bbc.com/ukrainian/news_in_brief/2015/06/150617_vs_primorye_authorities_no_mers' term='MERS'>
Зараження на MERS у РФ не підтвердилося - Росспоживнагляд
Підозри про зараження близькосхідним респіраторним синдромом MERS у мешканки Примор'я не підтвердилися, повідомляє прес-служба Росспоживнагляду.
Підозри про зараження близькосхідним респіраторним синдромом MERS у мешканки Примор'я не підтвердилися, повідомляє прес-служба Росспоживнагляду.
Раніше жінку з Уссурійська, яка нещодавно спілкувалася у Південній Кореї з одним із носіїв вірусу, помістили в карантин.
Пацієнтка перебуває під наглядом епідеміологів, при цьому її аналізи відправили на вивчення до державного наукового центру вірусології та біотехнології "Вектор" у Новосибірську.
У вівторок стало відомо, що у Німеччині від коронавірусу MERS помер 65-річний чоловік. Це перша смерть від цього захворювання у Європі.
Зараз спалах вірусу спостерігається у Південній Кореї, де за останній час від ускладнень, викликаних хворобою, померли вже 20 осіб.
Перші випадки захворювання на близькосхідний респіраторний синдром реєструвалися у Саудівській Аравії в червні 2012 року. Вакцини від захворювання досі немає.
</doc>
<doc docid='bbc_150612_ru_n_korea_mers_casualties' lang='ukr' type='mono' source_url='http://www.bbc.com/ukrainian/rolling_news_russian/2015/06/150612_ru_n_korea_mers_casualties' term='MERS'>
Число жертв вспышки MERS в Южной Корее выросло до 11
Министерство здравоохранения Южной Кореи сообщает о гибели уже 11 человек от коронавируса ближневосточного респираторного синдрома (MERS).
Министерство здравоохранения Южной Кореи сообщает о гибели уже 11 человек от коронавируса ближневосточного респираторного синдрома (MERS).
В ночь на пятницу скончалась 72-летняя женщина, заболевшая пневмонией.
При этом, по данным правительства, число новых заражений падает день ото дня.
И.о. премьер-министра страны Чхве Гёнхван заверил дипломатов и бизнесменов, что Сеул в состоянии справиться со вспышкой.
Коронавирус ближневосточного респираторного синдрома не имеет особых симптомов на ранних стадиях. Пока ни вакцины, ни лекарственных средств от этого заболевания не существует.
Впервые заболевание у людей было зафиксировано в Саудовской Аравии в 2012 году.
Как отмечено в исследовании, опубликованном в журнале Emerging Infectious Diseases, вирус мог передаться к человеку от молодняка одногорбых верблюдов, для которых он является одной из типичных "болезней детства".
</doc>
<doc docid='bbc_150616_she_mers_germany' lang='ukr' type='mono' source_url='http://www.bbc.com/ukrainian/news_in_brief/2015/06/150616_she_mers_germany' term='MERS'>
В Європі помер перший хворий на MERS
У Німеччині помер 65-річний чоловік, у якого виявили близькосхідний респіраторний синдром MERS.
У Німеччині помер 65-річний чоловік, у якого виявили близькосхідний респіраторний синдром MERS.
Чоловіка з регіону Північний Рейн - Вестфалія шпиталізували 6 червня.
Пацієнт помер у лікарні від ускладнень, викликаних захворюванням.
Відомо, що в лютому він був у відпустці в Об'єднаних Арабських Еміратів, проте як саме він міг заразитися, не повідомляється.
Його шпиталізували після того, як він повернувся до Німеччини, однак у травні відпустили додому, вважаючи, що пацієнтові вдалося перемогти хворобу.
Перші випадки зараження вірусом зареєстрували в Саудівській Аравії в червні 2012 року.
Зараз спалах захворювань переживає Південна Корея, де починаючи з травня від MERS померли 19 осіб.
</doc>
<doc docid='bbc_150610_south_korea_mers_death' lang='ukr' type='mono' source_url='http://www.bbc.com/ukrainian/news_in_brief/2015/06/150610_south_korea_mers_death' term='MERS'>
У Південній Кореї шириться смертельний вірус MERS
У Південній Кореї від коронавірусу MERS померли ще дві людини, повідомляє в середу міністерство охорони здоров'я країни.
У Південній Кореї від коронавірусу MERS померли ще дві людини, повідомляє в середу міністерство охорони здоров'я країни.
Число жертв близькосхідного респіраторного синдрому збільшилося до дев'яти.
За останню добу в Південній Кореї виявили ще 13 інфікованих вірусом осіб. Офіційно число хворих досягло 108 людей.
Наразі у країні закриті 1900 навчальних закладів та дитячих садків, скасовані масові заходи. Всі люди, які контактували з носіями вірусу, знаходяться на карантині, оскільки передача вірусу відбувається при контакті з зараженими.
На перших етапах захворювання клінічна картина схожа на звичайне гостре респіраторне вірусне захворювання, яке супроводжується кашлем і лихоманкою.
</doc>
<doc docid='bbc_150625_ru_n_skorea_mers' lang='ukr' type='mono' source_url='http://www.bbc.com/ukrainian/rolling_news_russian/2015/06/150625_ru_n_skorea_mers' term='MERS'>
Сеул выделяет $14 млрд на борьбу с последствиями MERS
Власти Южной Кореи решили выделить 14 млрд долларов на стимулирование экономики страны, пострадавшей от вспышки ближневосточного респираторного синдрома (MERS), жертвами которого на территории государства стали уже 29 человек.
Власти Южной Кореи решили выделить 14 млрд долларов на стимулирование экономики страны, пострадавшей от вспышки ближневосточного респираторного синдрома (MERS), жертвами которого на территории государства стали уже 29 человек.
Снижение экономической активности корейцев вызвано их желанием избежать общественных пространств из боязни заразиться инфекцией, в связи с чем резко упала выручка магазинов, ресторанов и кинокомплексов.
Многие иностранные туристы также передумали ехать в Южную Корею. В начале июня Сеул снизил процент ключевой ставки.
Общее число заразившихся в Южной Корее достигло 180 человек.
Первые случаи заболевания (MERS), вакцины от которого до сих пор нет, были зафиксированы в 2011 году в Саудовской Аравии.
Впоследствии ученые пришли к выводу, что вирусом без особых последствий для себя переболели в детстве около 30% верблюдов Аравийского полуострова.
В Сеуле вспышка вируса началась 20 мая, после того как южнокорейский бизнесмен вернулся из ближневосточной деловой поездки. На данный момент Южная Корея занимает второе после Саудовской Аравии место по числу погибших от MERS.
</doc>
<doc docid='bbc_news-41875213' lang='ukr' type='mono' source_url='http://www.bbc.co.uk/ukrainian/news-41875213' term='MERS'>
У Саудівській Аравії через підозри у корупції затримали 11 принців
Комітет із боротьби з корупцією в Саудівській Аравії, який почав працювати у суботу, арештував 11 принців, чотирьох чинних міністрів та десятки колишніх посадовців, повідомляють місцеві ЗМІ.
Комітет із боротьби з корупцією в Саудівській Аравії, який почав працювати у суботу, арештував 11 принців, чотирьох чинних міністрів та десятки колишніх посадовців, повідомляють місцеві ЗМІ.
Серед затриманих є принц Альвалід ібн Талал, відомий мільярдер, який має великі інвестиції у Twitter, Apple та низку інших компаній.
Згідно з рейтингом Forbes, затриманий принц є одним із найбагатших бізнесменів світу зі статками у 17 мільярдів доларів.
Імена інших затриманих поки невідомі.
За даними саудівського телеканалу Аль-Арабія, комітет оголосив про відновлення розслідувань щодо повені у Джідді в 2009 році та спалаху в 2012 році вірусу Mers - близькосхідного респіраторного синдрому.
Нове антикорупційне відомство очолив спадкоємний принц Мухаммед ібн Салман. За даними державної агенції Саудівської Аравії, у комітету є право видавати ордери на арешт, а також забороняти в'їжджати чи виїжджати з країни.
Мухаммеда ібн Салмана призначили спадкоємним принцом влітку цього року, проте він давно вважається найвпливовішою людиною у Саудівській Аравії. Чистки політичної еліти, можливо, допоможуть більше посилити свою владу та здійснити заплановані реформи, вказує кореспондент ВВС Френк Гарднер.
Проте відсторонення від влади одразу кількох впливових політичних фігур може не сподобатись консервативним колам. Суспільство у Саудівській Аравії не звикло до подібних різких змін.
У суботу король Саудівської Аравії Салман замінив голову національної гвардії та командувача флоту. Офіційних пояснень цим перестановкам не було.
Раніше спадкоємний принц заявляв про намір провести реформи у Саудівській Аравії, зокрема активніше боротись з корупцією. Експерти приписують йому повний контроль над силовим блоком у державі.
</doc>
<doc docid='bbc_150612_sa_korea_mers_casualties' lang='ukr' type='mono' source_url='http://www.bbc.com/ukrainian/news_in_brief/2015/06/150612_sa_korea_mers_casualties' term='MERS'>
Кількість жертв спалаху MERS в Південній Кореї зросла до 11
Кількість жертв спалаху близькосхідного респіраторного коронавірусного синдрому у Південній Кореї збільшилася до 11 людей, повідомили у міністерстві охорони здоров'я країни.
Кількість жертв спалаху близькосхідного респіраторного коронавірусного синдрому у Південній Кореї збільшилася до 11 людей, повідомили у міністерстві охорони здоров'я країни.
І ніч проти п'ятниці від пневмонії померла 72-річна жінка.
Водночас влада Південної Кореї заявляє, що кількість нових випадків зараження на MERS щодня знижується.
В.о. прем'єр-міністра країни Чхве Генхван запевнив іноземних дипломатів і бізнесменів, що Сеул у змозі впоратися зі спалахом.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
Випадки зараження MERS зафіксовані загалом у понад 20 країнах, більшість із них - у Саудівській Аравії та інших країнах Близького Сходу. Південна Корея - найбільш вражена MERS країна поза близькосхідним регіоном.
</doc>
<doc docid='bbc_150618_ru_n_korea_three_mers_victims' lang='ukr' type='mono' source_url='http://www.bbc.com/ukrainian/rolling_news_russian/2015/06/150618_ru_n_korea_three_mers_victims' term='MERS'>
В Южной Корее еще 3 человека погибли от вируса MERS
В Южной Корее жертвами коронавируса ближневосточного респираторного синдрома (MERS) стали еще три человека. Таким образом, число погибших от осложнений, вызванных заболеванием, достигло 23 человек.
В Южной Корее жертвами коронавируса ближневосточного респираторного синдрома (MERS) стали еще три человека. Таким образом, число погибших от осложнений, вызванных заболеванием, достигло 23 человек.
При этом общее число заболевших возросло до 165 человек.
В среду Роспотребнадзор заподозрил вирус у женщины из Уссурийска, недавно вернувшейся из Южной Кореи, где она общалась с носителем MERS. Однако подозрения не подтвердились. 16 июня первый случай смерти от MERS в Европе был зафиксирован в Германии, где от коронавирусаскончался65-летний мужчина.
Первые случаи заболевания ближневосточным респираторным синдромом регистрировались в Саудовской Аравии в июне 2012 года. При этом в настоящее время вспышка вируса наблюдается в Южной Корее. Вакцины от заболевания до сих пор нет.
</doc>
<doc docid='bbc_150616_ru_n_korea_mers_toll' lang='ukr' type='mono' source_url='http://www.bbc.com/ukrainian/rolling_news_russian/2015/06/150616_ru_n_korea_mers_toll' term='MERS'>
В Южной Корее от вируса MERS скончались еще трое
Власти Южной Кореи подтвердили смерть еще трех человек, заразившихся коронавирусом MERS, сообщает агентство Ренхап.
Власти Южной Кореи подтвердили смерть еще трех человек, заразившихся коронавирусом MERS, сообщает агентство Ренхап.
Таким образом, общее число жертв вируса в стране выросло до 19. Кроме того, подтвердились еще четыре случая заражения людей коронавирусом. Общее количество пациентов, страдающих от MERS, теперь составляет 154 человека.
Число жертв вируса стабильно растет. Сейчас Южная Корея занимает второе место по масштабу эпидемии – наибольшее количество случаев заражения MERS зарегистрировано в Саудовской Аравии.
Ранее эксперты Всемирной организации здравоохранения назвали это заболевание очень сложным, смертность от него составляет около 36%. На вторник назначена экстренная встреча по контролю над распространением инфекции.
</doc>
<doc docid='bbc_150706_vs_philippine_confirm_mers_case' lang='ukr' type='mono' source_url='http://www.bbc.com/ukrainian/news_in_brief/2015/07/150706_vs_philippine_confirm_mers_case' term='MERS'>
У Філіппінах підтвердили другий випадок захворювання на MERS
Влада Філіппін підтвердила другий випадок захворювання на вірус MERS - ним заразився іноземець, що приїхав з Дубаї.
Влада Філіппін підтвердила другий випадок захворювання на вірус MERS - ним заразився іноземець, що приїхав з Дубаї.
Філіппінські медики повідомили, що хворобу виявили у 36-річного чоловіка у суботу. Його відправили у карантин біля столиці Маніли.
Перший випадок вірусу MERS у країні було зафіксовано у лютому у медсестри, яка повернулася з Близького Сходу. Пізніше жінка одужала.
Хвороба, від якої досі немає вакцини, вже призвела до смерті близько 500 осіб по всьому світу.
Перші випадки захворювання на близькосхідний респіраторний синдром (MERS) були зафіксовані у 2011 році в Саудівській Аравії.
Наприкінці травня спалах хвороби стався у Південній Кореї, де померло 33 людини.
Хворобу зафіксовано також у Китаї, Малайзії та Таїланді.
</doc>
<doc docid='bbc_150617_sa_mfa_south_korea_mers' lang='ukr' type='mono' source_url='http://www.bbc.com/ukrainian/news_in_brief/2015/06/150617_sa_mfa_south_korea_mers' term='MERS'>
МЗС радить українцям не їздити до Південної Кореї через вірус MERS
Міністерство закордонних справ радить українцям утриматися від поїздок до Південної Кореї щонайменше до початку липня цього року через спалах коронавірусу MERS у цій країні.
Міністерство закордонних справ радить українцям утриматися від поїздок до Південної Кореї щонайменше до початку липня цього року через спалах коронавірусу MERS у цій країні.
Особливо у МЗС радять утриматися від поїздок до Південної Кореї з метою медичного туризму.
Від спалаху MERS, відомого також як близькосхідних респіраторний коронавірусний синдром, у Південній Кореї померли уже щонайменше 19 людей. При цьому число жертв вірусу постійно зростає.
Зараз Південна Корея займає друге місце за масштабом епідемії, а найбільшу кількість випадків зараження MERS зареєстрували в Саудівській Аравії.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
</doc>
<doc docid='bbc_150617_ru_n_primorye_authorities_no_mers' lang='ukr' type='mono' source_url='http://www.bbc.com/ukrainian/rolling_news_russian/2015/06/150617_ru_n_primorye_authorities_no_mers' term='MERS'>
Роспотребнадзор не подтвердил заражение MERS в Приморье
Подозрения на заражение ближневосточным респираторным синдромом MERS у жительницы Приморья не подтвердились, сообщает пресс-служба Роспотребнадзора.
Подозрения на заражение ближневосточным респираторным синдромом MERS у жительницы Приморья не подтвердились, сообщает пресс-служба Роспотребнадзора.
Женщина, проживающая в Уссурийске, недавно вернулась из Южной Кореи, где в больнице общалась с одним из носителей вируса.
Пациентка находится под наблюдением эпидемиологов, при этом ее анализы отправили на изучение в государственный научный центр вирусологии и биотехнологии "Вектор" в Новосибирске.
Администрация Приморья ранее сообщала, что жительница Уссурийска общалась с одним из зараженных в Сеуле.
Во вторник стало известно, что в Германии от коронавируса MERS скончался 65-летний мужчина. Это первая смерть от такого заболевания, зарегистрированная в Европе.
При этом в настоящее время вспышка вирусанаблюдается в Южной Корее,где за последнее время от осложнений, вызванных MERS, скончались уже около 20 человек.
Первые случаи заболевания ближневосточным респираторным синдромом регистрировались в Саудовской Аравии в июне 2012 года. Вакцины от заболевания до сих пор нет.
</doc>
<doc docid='bbc_150605_ru_n_south_korea_doctor' lang='ukr' type='mono' source_url='http://www.bbc.co.uk/ukrainian/rolling_news_russian/2015/06/150605_ru_n_south_korea_doctor' term='MERS'>
MERS в Южной Корее: врач проигнорировал карантин
Южнокорейский врач проигнорировал требования соблюдения карантина для всех, кто контактировал с коронавирусом ближневосточного респираторного синдрома (MERS).
Южнокорейский врач проигнорировал требования соблюдения карантина для всех, кто контактировал с коронавирусом ближневосточного респираторного синдрома (MERS).
Симптомы болезни были выявлены у врача в воскресенье, и ему было рекомендовано воздержаться от контактов с людьми, однако он проигнорировал эту рекомендацию.
Как сообщают местные власти, доктор продолжал работать и посещать мероприятия, на которых собиралось более 1,5 тысяч человек.
По последним данным, от вспышки вируса MERS в Южной Корее скончались четыре человека, зафиксирован 41 случай заражения.
Как отмечает корреспондент ВВС в Корее Стив Эванс, сейчас власти опасаются, что заразившийся вирусом врач мог способствовать распространению вируса.
</doc>
<doc docid='bbc_150620_vs_mers_toll' lang='ukr' type='mono' source_url='http://www.bbc.com/ukrainian/news_in_brief/2015/06/150620_vs_mers_toll' term='MERS'>
Кількість померлих від MERS у Кореї виросла до 26 осіб
У Південній Кореї помер 26-й пацієнт, хворий на коронавірус MERS.
У Південній Кореї помер 26-й пацієнт, хворий на коронавірус MERS.
За даними місцевих ЗМІ, літній чоловік помер від загострень захворювання серця, що проявилися на тлі вірусу. При цьому, вважають у Сеулі, поширення вірусу загалом вдалося зупинити. За останню добу не було зареєстровано жодного нового випадку зараження.
Всього на даний момент вірус MERS підтверджено у 166 осіб. Спалах вірусу негативно відбився на рейтингу президента країни Пак Кін Хе, яка, на думку громадян Південної Кореї, занадто пізно відреагувала на спалах хвороби.
Перші випадки захворювання на близькосхідний респіраторний синдром, вакцини від якого досі немає, були зафіксовані у 2011 році в Саудівській Аравії. У Південній Кореї спалах вірусу почалася 20 травня. На даний момент країна посідає друге після Саудівської Аравії місце за кількістю померлих від MERS.
</doc>
<doc docid='bbc_150605_she_south_korea_doctor' lang='ukr' type='mono' source_url='http://www.bbc.co.uk/ukrainian/news_in_brief/2015/06/150605_she_south_korea_doctor' term='MERS'>
MERS у Південній Кореї: лікар проігнорував карантин
У Південній Кореї лікар, в якого виявили коронавірус MERS, ігнорував карантинну вимогу, кажуть представники влади.
У Південній Кореї лікар, в якого виявили коронавірус MERS, ігнорував карантинну вимогу, кажуть представники влади.
Лікар продовжував працювати та був на заходах за участі більше півтори тисячі людей.
У лікаря виявили ознаки захворювання у неділю та рекомендували йому залишатись вдома.
Від близькосхідного респіраторного коронавірусного синдрому в країні вже загинули чотири людини, заражені 41 людина.
Цей вірус викликає лихоманку, проблеми з диханням, може спричинити пневмонію і ниркову недостатність.
Смертність від хвороби становить 27%, за даними Всесвітньої організації охорони здоров'я.
Перший смертельний випадок захворювання зареєстрували у Саудівській Аравії у червні 2012 року.
Це найбільший спалах коронавірусу за  межами Близького Сходу.
</doc>
<doc docid='bbc_150616_ru_n_mers_germany' lang='ukr' type='mono' source_url='http://www.bbc.com/ukrainian/rolling_news_russian/2015/06/150616_ru_n_mers_germany' term='MERS'>
В Европе умер первый зараженный MERS пациент
В Германии в результате заболевания ближневосточным респираторным синдромом (MERS) скончался 65-летний мужчина.
В Германии в результате заболевания ближневосточным респираторным синдромом (MERS) скончался 65-летний мужчина.
Мужчина, проживавший в регионе Северный Рейн - Вестфалия, попал в больницу 6 июня. Пациент умер от осложнений, вызванных заболеванием.
Известно, что в феврале он ездил в отпуск в Объединенные Арабские Эмираты, однако как именно он мог заразиться, не сообщается. После возвращения в Германию его госпитализировали, однако в мае отпустили домой, полагая, что пациенту удалось победить болезнь.
Первые случаи заражения вирусом регистрировались в Саудовской Аравии в июне 2012 года.
Считалось, что переносчиками вируса были верблюды. В настоящее время вспышка заболеваний зафиксирована в Южной Корее, где от MERS умерли уже 19 человек.
</doc>
<doc docid='bbc_150706_ru_n_philippine_confirm_mers_case' lang='ukr' type='mono' source_url='http://www.bbc.com/ukrainian/rolling_news_russian/2015/07/150706_ru_n_philippine_confirm_mers_case' term='MERS'>
На Филиппинах подтвердили второй случай заболевания MERS
Власти Филиппин подтвердили второй случай заболевания вирусом MERS - им заразился иностранец, приехавший из Дубая.
Власти Филиппин подтвердили второй случай заболевания вирусом MERS - им заразился иностранец, приехавший из Дубая.
Филиппинские медики сообщили, что болезнь обнаружили у 36-летнего мужчины в субботу. Его отправили в карантин в столицу Манила.
Первый случай вируса MERS в стране был зафиксирован в феврале у медсестры, которая вернулась с Ближнего Востока. Позже женщина выздоровела.
Болезнь, от которой до сих пор нет вакцины, уже привела к смерти около 500 человек по всему миру.
Первые случаи заболевания ближневосточным респираторным синдромом (MERS) были зафиксированы в 2011 году в Саудовской Аравии.
В конце мая вспышка болезни произошла в Южной Корее, где умерло 33 человека.
Болезнь зафиксирована также в Китае, Малайзии и Таиланде.
</doc>
<doc docid='bbc_150602_ru_s_south_korea_mers' lang='ukr' type='mono' source_url='http://www.bbc.co.uk/ukrainian/ukraine_in_russian/2015/06/150602_ru_s_south_korea_mers' term='MERS'>
Два человека умерли от коронавируса MERS в Южной Корее
Два человека умерли в Южной Корее в результате вспышки ближневосточного респираторного коронавирусного синдрома (MERS). Это первые жертвы этого заболевания в стране.
Два человека умерли в Южной Корее в результате вспышки ближневосточного респираторного коронавирусного синдрома (MERS). Это первые жертвы этого заболевания в стране.
Жертвами болезни стали 58-летняя женщина и 71-летний мужчина.
В целом в прошлом месяце министерство здравоохранения Южной Кореи сообщило о 17 случаях заболевания MERS в стране.
Еще более 680 человек, которые могли контактировать с больными, поместили под карантин. В министерстве здравоохранения страны пояснили, что стремятся таким образом остановить распространение коронавируса.
Случаи заражения MERS зафиксированы в более чем 20 странах, большинство из них - в Саудовской Аравии и других странах Ближнего Востока.
Первый смертельный случай заболевания зарегистрировали в Саудовской Аравии в июне 2012 года.
До этого единственный случай смерти от MERS в Восточной Азии был зарегистрирован в апреле этого года - жертвой болезни стал малайзиец, вернувшийся из Саудовской Аравии.
Ближневосточный респираторный коронавирусный синдром вызывает лихорадку, проблемы с дыханием, может вызвать пневмонию и почечную недостаточность.
Эксперты уверены, что вирус не очень заразен.
Всего в мире зарегистрированы 1167 случаев заболевания MERS, из них 479 - смертельные. По данным ВОЗ, смертность от вируса составляет около 27%.
</doc>
<doc docid='bbc_150603_sa_south_korea_mers_schools' lang='ukr' type='mono' source_url='http://www.bbc.co.uk/ukrainian/news_in_brief/2015/06/150603_sa_south_korea_mers_schools' term='MERS'>
У Південній Кореї 200 шкіл закрили на карантин через MERS
Влада Південної Кореї розпорядилася у середу закрили понад 200 початкових шкіл через спалах в країні близькосхідного респіраторного коронавірусного синдрому (MERS).
Влада Південної Кореї розпорядилася у середу закрили понад 200 початкових шкіл через спалах в країні близькосхідного респіраторного коронавірусного синдрому (MERS).
Як повідомляє агенція Yonhap, загалом закриється 209 шкіл - із близько 20 тисяч навчальних закладів країни.
Більшість із них - 183 школи - у провінції Кьйонгі, де зареєстрували перший випадок захворювання на MERS в країні.
Кількість інфікованих коронавірусом у Південній Кореї за день зросла на п'ять людей і склала 30 осіб. Жертвами хвороби стали дві людини.
У середу президент країни Пак Кен Хе скликала термінову нараду за участі керівників сфери охорони здоров'я та експертів-медиків, аби розглянути заходи із запровадження карантину.
Загалом у світі зареєстровані понад 1,1 тисячі випадків захворювання на MERS, з них 479 - смертельні. За даними ВООЗ, смертність від вірусу складає близько 27%.
Перший смертельний випадок захворювання зареєстрували у Саудівській Аравії у червні 2012 року.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
</doc>
<doc docid='bbc_150603_ru_n_south_korea_mers_schools' lang='ukr' type='mono' source_url='http://www.bbc.co.uk/ukrainian/rolling_news_russian/2015/06/150603_ru_n_south_korea_mers_schools' term='MERS'>
200 школ в Южной Корее закрыты на карантин из-за MERS
Власти Южной Кореи распорядились закрыть на карантин более 200 начальных школ из-за распространения коронавируса MERS.
Власти Южной Кореи распорядились закрыть на карантин более 200 начальных школ из-за распространения коронавируса MERS.
Число заразившихся коронавирусом MERS в Южной Корее за день увеличилось на пять человек и составило 30 человек. Жертвами болезни стали два человека.
В среду президент страны Пак Кэн Хе созвала срочное совещание с участием руководителей сферы здравоохранения и экспертов-медиков, чтобы рассмотреть меры по введению карантина.
Ранее министр здравоохранения Южной Кореи признал ошибки, допущенные во время борьбы со вспышкой MERS.
К настоящему моменту, по данным Всемирной организации здравоохранения, в мире насчитывается более 1,1 тысячи носителей коронавируса MERS. Жертвами вируса стали 436 человек.
У людей коронавирусы могут вызвать целый ряд заболеваний - от легких форм острой респираторной инфекции до тяжелого острого респираторного синдрома (ТОРС), который нередко приводит к летальному исходу.
</doc>
<doc docid='bbc_150620_ru_n_mers_toll_' lang='ukr' type='mono' source_url='http://www.bbc.com/ukrainian/rolling_news_russian/2015/06/150620_ru_n_mers_toll_' term='MERS'>
Число погибших от MERS в Корее достигло 26 человек
В Южной Корее скончался 26-й пациент, зараженный коронавирусом MERS.
В Южной Корее скончался 26-й пациент, зараженный коронавирусом MERS.
По данным местных СМИ, пожилой мужчина умер от обострившегося на фоне вируса заболевания сердца. При этом в целом, считают в Сеуле, распространение вируса удалось остановить. За последние сутки не было зарегистрировано ни одного нового случая заражения.
Всего на данный момент вирус MERS подтвержден у 166 человек. Вспышка вируса негативно отразилась на рейтинге президента страны Пак Кын Хе, которая, по мнению граждан Южной Кореи, слишком поздно отреагировала на вспышку вируса.
Первые случаи заболевания ближневосточным респираторным синдромом, вакцины от которого до сих пор нет, были отмечены в 2011 году в Саудовской Аравии. В Корее вспышка вируса началась 20 мая. На данный момент страна занимает второе после Саудовской Аравии место по числу погибших от MERS.
</doc>
<doc docid='bbc_150624_sa_mers_korea' lang='ukr' type='mono' source_url='http://www.bbc.com/ukrainian/news_in_brief/2015/06/150624_sa_mers_korea' term='MERS'>
Кількість хворих на MERS в Південній Кореї сягнула 179 людей
Кількість інфікованих коронавірусом MERS в Південній Кореї сягнула 179 людей, повідомили в департаменті охорони здоров'я країни.
Кількість інфікованих коронавірусом MERS в Південній Кореї сягнула 179 людей, повідомили в департаменті охорони здоров'я країни.
У середу в країні зафіксували чотири нових випадки зараження. Серед нових хворих - медсестра із Сеула. Кількість жертв вірусу вже третій день залишається незмінним - 27 людей.
Наразі 16 людей перебувають у лікарні в критичному стані. Вилікуватися змогли 67 людей, в тому числі 13 - із початку цього тижня.
За даними департаменту охорони здоров'я, близько 3,1 тисяч людей залишаються під карантином.
Перші випадки захворювання на близькосхідний респіраторний синдром, вакцини від якого досі немає, були зафіксовані у 2011 році в Саудівській Аравії. У Південній Кореї спалах вірусу почалася 20 травня. На даний момент країна посідає друге після Саудівської Аравії місце за кількістю померлих від MERS.
</doc>
<doc docid='bbc_150616_vs_korea_mers_toll' lang='ukr' type='mono' source_url='http://www.bbc.com/ukrainian/news_in_brief/2015/06/150616_vs_korea_mers_toll' term='MERS'>
У Південній Кореї від вірусу MERS померли ще троє
Влада Південної Кореї підтвердила смерть ще трьох осіб, які заразилися на коронавірус MERS, повідомляє агентство Ренхап.
Влада Південної Кореї підтвердила смерть ще трьох осіб, які заразилися на коронавірус MERS, повідомляє агентство Ренхап.
Таким чином, загальна кількість жертв вірусу в країні виросла до 19. Крім того, підтвердилися ще чотири випадки зараження людей. Загалом кількість пацієнтів, які страждають від MERS, тепер становить 154 людини.
Число жертв вірусу стабільно зростає. Зараз Південна Корея займає друге місце за масштабом епідемії, а найбільша кількість випадків зараження MERS зареєстровано в Саудівській Аравії.
Раніше експерти Всесвітньої організації охорони здоров'я назвали це захворювання дуже складним, смертність від нього становить близько 36%. На вівторок призначена екстрена зустріч з контролю над поширенням інфекції.
</doc>
<doc docid='bbc_150618_vs_korea_three_mers_victims' lang='ukr' type='mono' source_url='http://www.bbc.com/ukrainian/news_in_brief/2015/06/150618_vs_korea_three_mers_victims' term='MERS'>
У Південній Кореї ще три людини померли від MERS
У Південній Кореї жертвами коронавурусу близькосхідного респіраторного синдрому (MERS) стали ще три людини. Кількість померлих від ускладнень, викликаних захворюванням, досягла 23 особи.
У Південній Кореї жертвами коронавурусу близькосхідного респіраторного синдрому (MERS) стали ще три людини. Кількість померлих від ускладнень, викликаних захворюванням, досягла 23 особи.
Загальна кількість хворих на синдром зросла до 165 людей.
16 червня зафіксований перший випадок смерті від MERS в Європі - у Німеччині від коронавірусу помер 65-річний чоловік.
Перші випадки захворювання близькосхідним респіраторним синдромом зареєстровані у Саудівській Аравії в червні 2012 року. Наразі спалах вірусу спостерігається у Південній Кореї.
Вакцини від захворювання досі немає.
</doc>
<doc docid='bbc_150615_vs_korea_mers_numbers' lang='ukr' type='mono' source_url='http://www.bbc.com/ukrainian/news_in_brief/2015/06/150615_vs_korea_mers_numbers' term='MERS'>
Кількість хворих на MERS у Південній Кореї зросла до 150
Кількість осіб, які заразилися коронавірусом MERS у Південній Кореї зросла до 150 людей.
Кількість осіб, які заразилися коронавірусом MERS у Південній Кореї зросла до 150 людей.
За даними агентства Ренхап, діагноз підтвердився ще у кількох осіб. Крім того, помер ще один пацієнт. Таким чином, загальне число жертв вірусу в Південній Кореї зросло до 16 людей.
У неділю кількість жителів країни, які заразилися вірусом, оцінювалася у 145 осіб, 15 з яких померли. Південна Корея займає друге місце за масштабом епідемії вірусу - найбільша кількість випадків зараження MERS зареєстрована в Саудівській Аравії.
Раніше експерти Всесвітньої організації охорони здоров'я назвали це захворювання дуже складним, смертність від нього становить близько 36%. На 16 червня призначена екстрена зустріч з контролю над поширенням інфекції.
</doc>
<doc docid='bbc_150625_sa_skorea_mers' lang='ukr' type='mono' source_url='http://www.bbc.com/ukrainian/news_in_brief/2015/06/150625_sa_skorea_mers' term='MERS'>
Південна Корея виділить $14 млрд на боротьбу із наслідками MERS
Влада Південної Кореї оголосила про рішення виділити 14 млрд доларів на стимулювання економіки країни, що значно постраждала від спалаху близькосхідного респіраторного синдрому (MERS).
Влада Південної Кореї оголосила про рішення виділити 14 млрд доларів на стимулювання економіки країни, що значно постраждала від спалаху близькосхідного респіраторного синдрому (MERS).
Жертвами спалаху хвороби в країні стали вже 29 людей.
Загалом кількість заражених MERS у Південній Кореї вже досягла 180 людей. Ще кілька тисяч людей перебуває у карантині.
Через спалах хвороби багато корейців воліють уникати громадських місць, зокрема, крамниць, ресторанів чи кінокомплексів, боючись підхопити вірус. Крім того, від поїздок до Південної Кореї відмовилося багато іноземних туристів.
Перші випадки захворювання на близькосхідний респіраторний синдром, вакцини від якого досі немає, були зафіксовані у 2011 році в Саудівській Аравії. У Південній Кореї спалах вірусу почалася 20 травня. На даний момент країна посідає друге після Саудівської Аравії місце за кількістю померлих від MERS.
</doc>
<doc docid='bbc_150624_ru_n_mers_korea' lang='ukr' type='mono' source_url='http://www.bbc.com/ukrainian/rolling_news_russian/2015/06/150624_ru_n_mers_korea' term='MERS'>
Число больных MERS в Южной Корее достигло 179 человек
Количество инфицированных коронавирусом MERS в Южной Корее достигло 179 человек, сообщили в департаменте здравоохранения страны.
Количество инфицированных коронавирусом MERS в Южной Корее достигло 179 человек, сообщили в департаменте здравоохранения страны.
В среду в стране зафиксировали четыре новых случая заражения. Среди новых заболевших - медсестра из Сеула. Число жертв вируса уже третий день остается неизменным - 27 человек.
Сейчас 16 человек находятся в больнице в критическом состоянии. Вылечиться смогли 67 человек, в том числе 13 - с начала этой недели.
По данным департамента здравоохранения, около 3100 человек остаются на карантине.
Первые случаи заболевания ближневосточным респираторным синдромом, вакцины от которого до сих пор нет, были зафиксированы в 2011 году в Саудовской Аравии. В Южной Корее вспышка вируса началась 20 мая. Сейчас страна занимает второе после Саудовской Аравии место по числу умерших от MERS.
</doc>
<doc docid='bbc_150608_ru_s_south_korea_mers' lang='ukr' type='mono' source_url='http://www.bbc.co.uk/ukrainian/ukraine_in_russian/2015/06/150608_ru_s_south_korea_mers' term='MERS'>
В Южной Корее зарегистрировали 87 случаев MERS
Министерство здравоохранения Южной Кореи сообщило о 23 новых случая заражения ближневосточным респираторным коронавирусным синдромом (MERS) за сутки.
Министерство здравоохранения Южной Кореи сообщило о 23 новых случая заражения ближневосточным респираторным коронавирусным синдромом (MERS) за сутки.
Таким образом количество инфицированных в стране уже достигло 87 человек. Это самая масштабная вспышка этого заболевания за пределами Ближнего Востока.
Количество смертельных случаев MERS тем временем достигло шести человек.
Всего около 2,3 тысячи людей, которые могли контактировать с больными, поместили под карантин. Власти страны закрыли более 1900 школ.
17 из 23 новых случаев заражения зарегистрированы в медицинском центре Самсунг в Сеуле. По данным министерства здравоохранения страны, именно в этой больнице произошла передача вируса от одних пациентов к другим, а также к медперсоналу и членам их семей, находящимся в близком контакте.
Власти также обнародовали список из 24 больниц, преимущественно в Сеуле и соседней провинции Кьонги, в которых зафиксирована вспышка заболевания.
Ближневосточный респираторный коронавирусный синдром вызывает лихорадку, проблемы с дыханием, может вызвать пневмонию и почечную недостаточность.
Случаи заражения MERS зафиксированы всего в более чем 20 странах, большинство из них - в Саудовской Аравии и других странах Ближнего Востока.
Первый случай заражения MERS в Южной Корее был зарегистрирован у мужчины, вернувшегося из деловой поездки в Саудовскую Аравию. Именно в этой стране вирус впервые обнаружили три года назад.
Всего в мире зарегистрированы 1167 случаев заболевания MERS, из них 479 - смертельные. По данным ВОЗ, смертность от вируса составляет около 27%.
</doc>
<doc docid='bbc_150617_ru_n_mers_russia' lang='ukr' type='mono' source_url='http://www.bbc.com/ukrainian/rolling_news_russian/2015/06/150617_ru_n_mers_russia' term='MERS'>
У жительницы Приморья в РФ заподозрили вирус MERS
В российском городе Уссурийск отправили на карантин местную жительницу с подозрением на коронавирус MERS.
В российском городе Уссурийск отправили на карантин местную жительницу с подозрением на коронавирус MERS.
Как сообщили информагентствам в краевом департаменте здравоохранения, женщина недавно вернулась из Южной Кореи, где в больнице общалась с одним из носителей вируса. Сейчас пациентка находится под наблюдением эпидемиологов.
Ранее стало известно, что в Германии от коронавируса MERS скончался 65-летний мужчина. Это первая смерть от такого заболевания, зарегистрированная в Европе.
При этом в настоящее время вспышка вируса наблюдается в Южной Корее, где за последнее время от осложнений, вызванных MERS, скончались уже около 20 человек.
Первые случаи заболевания ближневосточным респираторным синдромом (MERS) регистрировались в Саудовской Аравии в июне 2012 года. Вакцины от заболевания до сих пор нет.
</doc>
<doc docid='bbc_features-51339314' lang='ukr' type='mono' source_url='https://www.bbc.co.uk/ukrainian/features-51339314' term='MERS'>
Чи може спалах коронавірусу стати порятунком для дикої природи
Ймовірним джерелом спалаху коронавірусу в Китаї, на думку фахівців, міг бути рибний ринок в місті Ухань.
Ймовірним джерелом спалаху коронавірусу в Китаї, на думку фахівців, міг бути рибний ринок в місті Ухань.
Відомо, що на цьому ринку, доки у всій провінції не запровадили карантин, підпільно торгували дикими тваринами - зміями, єнотами і дикобразами - їх тримали в клітках і продавали як екзотичну їжу або ліки.
Китай вважають найбільшим у світі споживачем продуктів з диких тварин, яких добувають як законно, так і нелегально.
Представники ВООЗ вважають, що найбільш ймовірним джерелом первинного зараження вірусом стали кажани.
Однак вони кажуть, що була поки невідома проміжна ланка, від якої вірус передався людині.
У Китаї споконвіку високо цінувалися дикі тварини. Одних вживають в їжу як делікатеси, інших використовують у народній медицині.
У різних регіонах Китаю в ресторанах можна замовити суп з кажанів (із самою мишею), а в особливо розкішних закладах вам можуть подати смажену кобру, тушковану ведмежу лапу або вино на кістках тигра.
На ринках у бідніших районах продають м'ясо щурів, кішок, змій та різних птахів, зокрема рідкісні та охоронювані види.
Диких тварин широко використовують і в народній медицині, оскільки в Китаї поширена думка, ніби вони мають цілющу силу і лікують  найрізноманітніші хвороби - від чоловічої імпотенції і артриту до подагри.
Попит на луску панголінів призвів до практично повного зникнення цих тварин у самому Китаї. Та й в інших країнах ці тварини найбільше страждають від браконьєрів.
Інший приклад - непомірний попит на ріг носорога.
При цьому тварини, переважно дикі, є джерелом понад  70% нових інфекцій, якими заражається людина.
Нинішній спалах коронавірусної інфекції знову привернув увагу до китайської торгівлі дичиною. Природоохоронні організації все більше критикують Китай за дії, що ставлять багато видів тварин на межу вимирання.
Останній спалах інфекції змусив владу Китаю тимчасово заборонити торгівлю дикими тваринами, однак природоохоронні організації хочуть скористатися  цією можливістю, щоб домогтися постійної заборони.
Чи зможе нинішній спалах коронавірусу стати поворотним моментом у міжнародних спробах покласти край нелегальній торгівлі дичиною і захистити здоров'я людей?
За словами фахівців, це вкрай складно, але в принципі можливо.
Віруси, що викликають тяжкий гострий респіраторний синдром (ТГРС) і близькосхідний респіраторний синдром (MERS) також, ймовірно, пішли від кажанів, але безпосередньо до людей, за даними ВООЗ, потрапили від вівер і верблюдів.
"Сьогодні ми контактуємо з тваринами і їхнім природним середовищем, з якими не стикалися раніше, - пояснив в інтерв'ю ВВС експерт з продовольчої безпеки ВООЗ Бен Ембарек. - Тому з'явилися нові захворювання через контакт людей з раніше невідомими вірусами, бактеріями й паразитами".
Згідно з нещодавніми оцінками, з майже 32 тисяч видів відомих наземних хребетних близько 20% продають і купують на ринках, - законно чи незаконно. Це понад 5500 видів ссавців, птахів, рептилій і земноводних.
Обсяг незаконної торгівлі дикими тваринами сягає 20 млрд доларів, і це найпоширеніший вид злочинної діяльності після торгівлі наркотиками, контрабанди людьми й підробки грошей.
"Ця криза має стати нагадуванням про необхідність покласти край споживацькому ставленню до диких тварин, яких тримають як домашніх улюбленців, їдять і застосовують в медичних цілях", - йдеться в заяві Всесвітнього фонду дикої природи (WWF).
Однак поки китайський уряд чітко дав зрозуміти, що заборона буде тимчасовою.
"Вирощування, перевезення чи продаж всіх видів диких тварин заборонений з моменту цього оголошення і доки національна епідемія не скінчиться", - йдеться в офіційній директиві, яку оприлюднили три урядові агентства.
Подібну заборону Пекін запровадив і 2002 року під час спалаху ТГРС.
Однак представники природоохоронних організацій кажуть, що тоді, за кілька місяців після офіційної заборони, влада закрила на це очі, і ринок диких тварин знову розквітнув пишним цвітом.
У вересні цього року Пекін приймає у себе делегатів Конвенції про біологічне різноманіття.
Як свідчить торішній урядовий звіт, на межі зникнення перебуває мільйон видів - це більше, ніж будь-коли за всю історію людства.
Після спалаху коронавірусу в статтях підконтрольних уряду ЗМІ почали різко засуджувати нерегульований ринок диких тварин.
"Ми вбачаємо в цьому можливість постійної заборони на утримання, розведення, одомашнення та використання диких тварин не лише задля харчування, але й як засобів традиційної медицини", - заявили в лондонському агентстві, що займається розслідуванням китайського ринку диких тварин.
Експерти кажуть, що спалах пташиного грипу допоміг зберегти багато видів диких птахів.
Вони також вказують на позитивний бік китайської заборони на імпорт слонової кістки для збереження популяції слонів.
При цьому вони підкреслюють, що заборона на використання диких тварин має бути глобальною.
На їхню думку, очолити ініціативу має саме Китай як найбільший ринок продуктів з диких тварин.
Хочете отримувати головне в месенджер? Підписуйтеся на наш Telegram або Viber!
</doc>
<doc docid='bbc_150608_sa_south_korea_mers' lang='ukr' type='mono' source_url='http://www.bbc.co.uk/ukrainian/news_in_brief/2015/06/150608_sa_south_korea_mers' term='MERS'>
У Південній Кореї зареєстрували 87 випадків MERS
Міністерство охорони здоров'я Південної Кореї повідомило про 23 нових випадки зараження близькосхідним респіраторним коронавірусним синдромом (MERS) за добу.
Міністерство охорони здоров'я Південної Кореї повідомило про 23 нових випадки зараження близькосхідним респіраторним коронавірусним синдромом (MERS) за добу.
Кількість інфікованих в країні вже досягла 87 людей. Це наймасштабніший спалах захворювання поза межами Близького Сходу.
Кількість смертельних випадків MERS тим часом досягла шести осіб.
Близько 2,3 тисячі людей, що могли контактувати із хворими, помістили під карантин. Влада країни закрила понад 1,9 тисяч шкіл.
17 із 23 нових випадків зараження зареєстровані у медичному центрі Самсунг у Сеулі. За даними міністерства охорони здоров'я країни, саме у цій лікарні сталася передача вірусу від одних пацієнтів до інших, а також до медперсоналу і членів їхніх родин, що перебували у близькому контакті.
Влада також оприлюднила список із 24 лікарень, переважно в Сеулі та сусідній провінції Кьонгі, у яких зафіксований спалах захворювання.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
Випадки зараження MERS зафіксовані загалом у понад 20 країнах, більшість із них - у Саудівській Аравії та інших країнах Близького Сходу.
Перший випадок зараження MERS у Південній Кореї був зареєстрований у чоловіка, що повернувся із ділової поїздки в Саудівській Аравії. Саме в цій країні вірус уперше виявили три роки тому.
Загалом у світі зареєстровані 1 167 випадків захворювання на MERS, з них 479 - смертельні. За даними ВООЗ, смертність від вірусу складає близько 27%.
</doc>
<doc docid='bbc_news-russian-41875797' lang='ukr' type='mono' source_url='http://www.bbc.co.uk/ukrainian/news-russian-41875797' term='MERS'>
В Саудовской Аравии по подозрению в коррупции задержаны 11 принцев
Комитет по борьбе с коррупцией в Саудовской Аравии, который начал работать всего несколько часов назад, арестовал 11 принцев, четырех действующих министров и десятки бывших, сообщают местные СМИ.
Комитет по борьбе с коррупцией в Саудовской Аравии, который начал работать всего несколько часов назад, арестовал 11 принцев, четырех действующих министров и десятки бывших, сообщают местные СМИ.
Среди задержанных - принц Альвалид ибн Талал, известный миллиардер, имеющий большие инвестиции в Twitter, Apple и ряде других компаний.
Согласно рейтингу Forbes, задержанный принц является одним из самых богатых бизнесменов мира с состоянием в 17 миллиардов долларов.
Имена других задержанных пока неизвестны.
В то же время, по данным саудовского телеканала Аль-Арабия, комитет объявил о возобновлении расследований о наводнении в Джидде в 2009 году и вспышке в 2012 году коронавируса Mers - ближневосточного респираторного синдрома.
Новое антикоррупционное ведомство возглавил наследный принц Мухаммед бин Салман. По данным государственного информагентства Саудовской Аравии, у комитета есть право выдавать ордера на арест, а также налагать запрет на выезд из страны.
Мухаммед бин Салман был назначен наследным принцем летом этого года, однако уже давно считается самым влиятельным человеком в Саудовской Аравии. Чистки политической элиты, вероятно, помогут ему еще больше укрепить свою власть и осуществить запланированные реформы, отмечает корреспондент ВВС Фрэнк Гарднер.
Впрочем, отстранение от власти сразу нескольких влиятельных политических фигур может возмутить консервативные круги. Общество в Саудовской Аравии не привыкло к подобным резким изменениям.
Ранее в субботу король Саудовской Аравии Салман заменил главу Национальной гвардии и командующего флотом. Официальных объяснений этим перестановкам пока не было.
</doc>
<doc docid='bbc_150615_ru_n_korea_mers_numbers' lang='ukr' type='mono' source_url='http://www.bbc.com/ukrainian/rolling_news_russian/2015/06/150615_ru_n_korea_mers_numbers' term='MERS'>
Число больных MERS в Южной Корее возросло до 150
Число заразившихся коронавирусом MERS в Южной Корее выросло до 150 человек.
Число заразившихся коронавирусом MERS в Южной Корее выросло до 150 человек.
По данным агентства Ренхап, за последние часы диагноз подтвердился еще у нескольких человек. Кроме того, скончался еще один пациент. Таким образом, общее число жертв вируса в Южной Корее выросло до 16 человек.
В воскресенье количество жителей страны, заразившихся вирусом, оценивалось в 145 человек, а число жертв вируса – в 15. Южная Корея занимает второе место по масштабу эпидемии – наибольшее количество случаев заражения MERS зарегистрировано в Саудовской Аравии.
Ранее эксперты Всемирной организации здравоохранения назвали это заболевание очень сложным, смертность от него составляет около 36%. На 16 июня назначена экстренная встреча по контролю над распространением инфекции.
</doc>
<doc docid='bbc_150602_south_korea_mers_sa' lang='ukr' type='mono' source_url='http://www.bbc.co.uk/ukrainian/health/2015/06/150602_south_korea_mers_sa' term='MERS'>
Дві людини померли від коронавірусу MERS у Південній Кореї
Двоє людей померли в Південній Кореї в результаті спалаху близькосхідного респіраторного коронавірусного синдрому (MERS). Це перші жертви цього захворювання в країні.
Двоє людей померли в Південній Кореї в результаті спалаху близькосхідного респіраторного коронавірусного синдрому (MERS). Це перші жертви цього захворювання в країні.
Жертвами хвороби стали 58-річна жінка і 71-річний чоловік.
Загалом минулого місяця міністерство охорони здоров'я Південної Кореї повідомило про 17 випадків захворювання MERS у країні.
Ще більше ніж 680 людей, що могли контактувати із хворими, помістили у карантин. У міністерстві охорони здоров'я країни пояснили, що прагнуть таким чином зупинити поширення коронавірусу.
Випадки зараження MERS зафіксовані загалом у понад 20 країнах, більшість із них - у Саудівській Аравії та інших країнах Близького Сходу.
Перший смертельний випадок захворювання зареєстрували у Саудівській Аравії у червні 2012 року.
Донині єдиний випадок смерті від MERS у Східній Азії був зареєстрований у квітні цього року - жертвою хвороби став малайзієць, що повернувся із Саудівської Аравії.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
Експерти певні, що вірус не дуже заразний.
Загалом у світі зареєстровані 1 167 випадків захворювання на MERS, з них 479 - смертельні. За даними ВООЗ, смертність від вірусу складає близько 27%.
</doc>
<doc docid='bbc_150617_vs_mers_russia' lang='ukr' type='mono' source_url='http://www.bbc.com/ukrainian/news_in_brief/2015/06/150617_vs_mers_russia' term='MERS'>
У жінки з Приморського краю РФ підозрюють вірус MERS
В російському Уссурійську відправили на карантин місцеву жительку з підозрою на зараження коронавірусом MERS.
В російському Уссурійську відправили на карантин місцеву жительку з підозрою на зараження коронавірусом MERS.
Як повідомили місцевим ЗМІ у крайовому департаменті охорони здоров'я, жінка нещодавно повернулася з Південної Кореї, де у лікарні спілкувалася з одним із носіїв вірусу. Зараз пацієнтка перебуває під наглядом епідеміологів.
Раніше стало відомо, що в Німеччині від коронавірусу MERS помер 65-річний чоловік. Це перша смерть від такого захворювання, зареєстрована в Європі.
Наразі спалах вірусу спостерігається у Південній Кореї, де за останній час від ускладнень, викликаних MERS, померли вже 20 осіб.
Перші випадки захворювання близькосхідним респіраторним синдромом (MERS) зареєстровані у Саудівській Аравії в червні 2012 року. Вакцини від захворювання досі немає.
</doc>
<doc docid='bbc_150604_sa_skorea_mers_schools' lang='ukr' type='mono' source_url='http://www.bbc.co.uk/ukrainian/news_in_brief/2015/06/150604_sa_skorea_mers_schools' term='MERS'>
У Південній Кореї закрили ще більше 500 шкіл через MERS
Більше 500 шкіл у Південній Кореї закрили на карантин у четвер у спробах зупинити спалах близькосхідного респіраторного коронавірусного синдрому (MERS).
Більше 500 шкіл у Південній Кореї закрили на карантин у четвер у спробах зупинити спалах близькосхідного респіраторного коронавірусного синдрому (MERS).
Напередодні через спалах MERS влада Південної Кореї закрила більше 200 початкових шкіл.
Влада країни зафіксувала 35 випадків зараження коронавірусом MERS, три з яких - смертельні. Спалах хвороби в Південній Кореї - найгірший за межами Саудівської Аравії, де зафіксували перший випадок захворювання.
"На цей момент ми маємо 35 підтверджених випадків MERS, і ще 1 667 людей помістили у карантин", - повідомили у міністерстві охорони здоров'я країни.
Загалом у світі зареєстровані понад 1,1 тисячі випадків захворювання на MERS, з них 479 - смертельні. За даними ВООЗ, смертність від вірусу складає близько 27%.
Близькосхідний респіраторний коронавірусний синдром викликає лихоманку, проблеми з диханням, може спричинити пневмонію і ниркову недостатність.
</doc>
<doc docid='bbc_150610_ru_n_south_korea_mers_death' lang='ukr' type='mono' source_url='http://www.bbc.com/ukrainian/rolling_news_russian/2015/06/150610_ru_n_south_korea_mers_death' term='MERS'>
В Южной Корее распространяется смертельный вирус MERS
В Южной Корее от коронавируса MERS умерли еще два человека, сообщает в среду министерство здравоохранения страны.
В Южной Корее от коронавируса MERS умерли еще два человека, сообщает в среду министерство здравоохранения страны.
Число жертв ближневосточного респираторного синдрома увеличилось до девяти.
За последние сутки в Южной Корее обнаружили еще 13 инфицированных вирусом человек. Официально число заболевших достигло 108 человек.
Сейчас в стране закрыты 1900 учебных заведений и детских садов, отменены массовые мероприятия. Все люди, которые контактировали с носителями вируса, находятся на карантине, поскольку передача вируса происходит при контакте с зараженными.
На первых этапах заболевания клиническая картина похожа на обычное острое респираторное вирусное заболевание, которое сопровождается кашлем и лихорадкой.
</doc>
<doc docid='bbc_140829_dk_ebola_zmapp_success' lang='ukr' type='mono' source_url='http://www.bbc.co.uk/ukrainian/news_in_brief/2014/08/140829_dk_ebola_zmapp_success' term='ebola'>
США: нові ліки проти Еболи ефективні на 100%
Американський експериментальний препарат Zmapp, створений для лікування лихоманки Ебола, пройшов тестування на мавпах, продемонструвавши стовідсоткову ефективність.
Американський експериментальний препарат Zmapp, створений для лікування лихоманки Ебола, пройшов тестування на мавпах, продемонструвавши стовідсоткову ефективність.
Згідно зі звітом про дослідження, опублікованому в журналі Nature, ліки виявляються ефективним навіть на п'ятий день після зараження, коли симптоми хвороби вже проявилися в гострій формі.
При цьому ефективність Zmapp на людях ще потрібно довести.
На даний момент ліки випробували на сімох хворих лихоманкою, двоє з яких померли.
Як і у випадку з канадським експериментальним препаратом KTM-Ebola, випуск Zmapp обмежився декількома дозами.
ВООЗ на конференції в четвер повідомила, що смертельним вірусом можуть заразитися понад 20 тисяч людей.
</doc>
<doc docid='bbc_141124_ponomariv_blog36_ko' lang='ukr' type='mono' source_url='http://www.bbc.co.uk/ukrainian/blogs/2014/11/141124_ponomariv_blog36_ko' term='ebola'>
Блог професора Пономарева: коли доречне "ґекання"
Доктор філологічних наук Олександр Пономарів відповідає на запитання читачів ВВС Україна.
Доктор філологічних наук Олександр Пономарів відповідає на запитання читачів ВВС Україна.
Свої запитання надсилайте на адресу bbc.ukrainian.kiev@bbc.co.uk, вказавши в темі листа "Запитання до професора Пономарева". Якщо Ви хочете запитати про значення котрогось слова, будь ласка, спочатку загляньте до словника - можливо, там уже є відповідь на Ваше запитання.
Читач Іван Березовський запитує, чи можна вживати слово Ебола саме як назву хвороби, чи потрібно додавати лихоманка або вірус Ебола. Анастасія Передрій цікавиться, як наголошувати це слово.
Назва вірус Ебола (лат. Ebola virus) пов’язана з найменуванням річки Ебола в Заїрі, в долині якої вперше відкрили цей вірус 1976 року.
Наголос у назві історичної области Буковина, що ним цікавиться Андрій Вовк, потрібно ставити на третьому складі – Буковина.
Кілька запитань надійшло від читача Андрія щодо українського правопису.
Чи варто поширювати "правило дев'ятки" на правопис власних назв иншомовного походження (Місисипі, Сидней, Дизель) та на компоненти складних слів (квазизірка, максиспідниця тощо)?
Варто. Навіщо нам мати два окремі правила для власних та загальних назв?
Чи схвалив би я неподвоєння приголосних у власних назвах?
Схвалив би. Писав би Андора, Мароко, Місурі, М'юлер, Шилер.
Варто також зменшити кількість винятків подвоєння приголосних у загальних назвах: анали, бона, Мадона, мото, нето, пені, тона й т.д. Зберігати подвоєння лише там, де воно відбиває вимову подовженого приголосного: ванна, манна тощо.
На мою думку, потрібно уніфікувати написання слів типу Святвечір, ексчемпіон, штабскапітан і писати все без дефіса.
Щодо м'якого й твердого л, пропоную залишити все так, як є в чинному правописі, але уніфікувати відтворення складника land. Тобто писати й вимовляти Голяндія, Гренляндія - як Курляндія, Фінляндія й под.
Щодо "ґекання". Українська мова належить до тих індоевропейських мов, де проривний задньоязиковий приголосний g перейшов у глотковий, або фарингальний h. З инших слов'янських мов до таких належать білоруська, верхньолужицька, словацька й чеська. З неслов’янських мов сюди потрібно віднести новогрецьку.
З огляду на це, в усіх словах грецького походження вживаємо лише г: галактика, гімназія, програма й под.
У давно засвоєних словах з инших мов також вимовляємо г: газета, гвардія, генерал тощо. Але маємо низку слів з фонемою ґ: ґанок, аґрус, ґава, ґерлиґа, ґалаґан, ґедзь та ин.
Більшість власних географічних назв уживаємо з г: Гаїті, Гельсинкі, Англія, Бельгія, Грузія, Мадагаскар.
В иншомовних антропонімах, тобто іменах та прізвищах, послідовно розрізняємо г (h), ґ (g) і х (ch, kh): Ґете, Геґель, Гайдеґер, Гемінґвей, Гюґо, Ганс, Гіларі, Йоахім.
Попередні записи в блозі професора Пономарева.
Архів блогу (2009-2011рр).
</doc>
<doc docid='bbc_learningenglish-38473372' lang='ukr' type='mono' source_url='http://www.bbc.co.uk/ukrainian/learningenglish-38473372' term='ebola'>
Новий тиждень - новий Lingohack
Лінгвісти відділу BBC Learning English пропонують черговий урок на основі заголовків теленовин Lingohack - актуальна англійська лексика тижня.

</doc>
